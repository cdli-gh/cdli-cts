<?xml version="1.0" ?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CDLI Literary 000380, ex. 020</title>
      </titleStmt>
      <publicationStmt>
        <p>Converted from ATF by atf2tei.</p>
      </publicationStmt>
      <sourceDesc>
        <bibl>
          <title>
            CDLI
            <idno type="CDLI">P346217</idno>
          </title>
        </bibl>
      </sourceDesc>
    </fileDesc>
    <encodingDesc>
      <refsDecl n="CTS">
        <cRefPattern matchPattern="(\w+)\.(\w+)" n="line" replacementPattern="#xpath(/tei:TEI/tei:text/tei:body/tei:div/tei:div/tei:div[@n='$1']/tei:l[@n='$2'])">
          <p>This pattern references a specific line.</p>
        </cRefPattern>
        <cRefPattern matchPattern="(\w+)" n="surface" replacementPattern="#xpath(/tei:TEI/tei:text/tei:body/tei:div/tei:div/tei:div[@n='$1'])">
          <p>This pattern references an inscribed surface on an object.</p>
        </cRefPattern>
      </refsDecl>
    </encodingDesc>
  </teiHeader>
  <text>
    <body>
      <div n="urn:cts:cdli:P346217.P346217.cdli-sux" type="edition" xml:lang="sux">
        <div n="tablet" type="textpart">
          <div n="obverse" type="textpart">
            <l n="1">[...] dumu-ni {d}suen-ra mu-un-na-ni-ib-gi4-gi4</l>
            <l n="2">[...]-x x-bi a-še-ra gi er2-ra ba-am3-mu2</l>
            <l n="3">[...]-⸢bi⸣ a-še-ra gi er2-ra ba-am-mu2</l>
            <l n="4">[...]-x-bi a-še-ra u4 mi-ni-ib-zal-zal-e</l>
            <l n="5">[...]-⸢gu10⸣ dumu-gir15 ni2-za he2-me-en er2-ra-na-bi-me-en</l>
            <l n="6">⸢[{d}]nanna⸣ dumu-gir15 ni2-za he2-me-en er2-ra-na-bi-me-en</l>
            <l n="7">⸢di⸣-til-la inim pu-uh2-ru-ma-ka šu gi4-gi4 nu-gal2</l>
            <l n="8">inim du11-ga an {d}en-lil2-la2-ka šu bala-e nu-zu</l>
            <l n="9">uri2{ki} nam-lugal ha-ba-šum2 bala da-ri2 la-ba-an-šum2</l>
            <l n="10">u4 ul kalam ki gar-ra-ta za3 ug lu-a-še3</l>
            <l n="11">bala nam-lugal-la sag-bi-še3 e3 a-ba-a igi im-mi-in-duh-a</l>
            <l n="12">nam-lugal-bi bala-bi ba-gid2-e-de3 ša3 kušx(SAG)-⸢u3⸣-de3</l>
            <l n="13">{d}nanna-gu10 na-an-kušx(SAG)-kušx(SAG)-u3-de3 iri#{ki}-zux(SU) e3-bar-ra-ab</l>
            <l n="14">u4-ba lugal-gu10 dumu-gir15-ra ⸢UR5⸣-ra-ni ba-an-til</l>
            <l n="15">en {d}dil-im2-babbar dumu-gir15-ra ša3 hul-lu ⸢im⸣-ma-an-dim2</l>
            <l n="16">{d}nanna lu2 iri{ki}-ni ki ⸢ag2⸣-ga2 iri#{ki}-ni ba-ra-e3</l>
            <l n="17">{d}nin-gal-e ⸢gir5⸣ iri{ki}-ni-ta ki kur2-še3 du-u3-de3</l>
            <l n="18">ŠE3 ul4-ul4-la-bi ba-ra-an-SAR#? iri#{ki#}-ta ba-ra-e3</l>
            <l n="19">uri2{ki}-ma {d}a-nun-na-bi bar#?-ra#? ba-sug2-ge-eš</l>
            <l n="20">uri2{ki} izi ni2-bi x x DU#? x-a ba-a-te</l>
            <l n="21">uri2{ki}-ma geš-bi ⸢tur5⸣-⸢ra⸣-am3 ⸢gi⸣-⸢bi⸣ ⸢tur5⸣-ra-am3</l>
            <l n="22">⸢bad3⸣-bi en-na! nigin2-na-a-bi-da a-nir ⸢ba⸣-da-sa2</l>
            <l n="23">⸢u4⸣-⸢šu2⸣-uš-e {geš}tukul-⸢e⸣ igi-bi-še3 sag i3-sag3-sag3-ge</l>
            <l n="24">uri2{ki}-ma {uruda}ha-zi-in gal-gal-e igi-bi-še3 u4-sar i3-ak-e</l>
            <l n="25">{geš}gid2-da a2 me3-ke4 ⸢si⸣ bi2-ib2-sa2-sa2-e-ne</l>
            <l n="26">{geš}pana gal-gal {geš}illar {kuš}gur21{+ur3}-ra teš2 im-da-gu7-e</l>
            <l n="27">{geš}ti zu-ke4 muru9 šeg3-gin7 bar-ba am3-mi-ib2-si</l>
            <l n="28">na4 gal-gal-e ni2-bi-a pu-u4-pa-ad im-mi-ib2-za</l>
            <l n="29">u4-šu2-uš uru17{ki}-ta tu15 hul-e mu-un-da-an-gi4-gi4</l>
          </div>
          <div n="reverse" type="textpart">
            <l n="1">uri2{ki}-ma usu-bi-ta nir-gal2 gab2-gaz-e ba-a-gub</l>
            <l n="2">ug3 lu2-erim2 a2 bi2-ib2-gar {geš}tukul-e ba-sug2-ge-eš</l>
            <l n="3">uru17{ki} {geš}tukul-e sag nu-šum2-ma-šum2-ma-am3 ša3-gar-e ba-e-tuš!?</l>
            <l n="4">ša3-gar-e iri{ki} a-gin7 ba-e-si ga2-la nu-um-ta-dag-ge</l>
            <l n="5">ša3-gar-e igi-bi im-gurum-me-e sa-bi im-lug-gu2-ne</l>
            <l n="6">ug3-bi a-nigin2-na ba-e-si zi HAR i-ak-e</l>
            <l n="7">lugal-bi e2 ni2-te-na-ka zi gig mu-un-pa-an-pa-an</l>
            <l n="8">nam-lu2-lux(URU)-bi šu-bi ba-e-šub {geš}tukul ki bi2-ib2-tag</l>
            <l n="9">šu-bi gu2-bi-še3 ba-ši-ib-de5-de5 er2 mu-un-šeš2-šeš2-ne</l>
            <l n="10">teš2-bi-a ad mi-ni-ib-gi4-gi4 inim im-šar2-šar2-e-ne</l>
            <l n="11">me-li-e-a du11-ga-me nam-mu tah-me nam-mu</l>
            <l n="12">en3-še3-am3 ka garaš2-a-ka im-til-la-de3-en-de3-en</l>
            <l n="13">uri2{ki}-ma ša3-bi nam-uš2-am3 bar-bi nam-uš2-am3</l>
            <l n="14">ša3-bi-a nig2 ša3-gar-ra-ka im-mi-ni-ib-til-e-de3-&amp;lt;en-de3-en&amp;gt;</l>
            <l n="15">bar-bi-a {geš}tukul elam{ki}-ma-ka i-im-til-e-de3-en-de3-en</l>
            <l n="16">uri2{ki}-ma lu2-erim2-e im-ma-gub ga!?-nam-ba-til-e-de3-&amp;lt;en&amp;gt;-de3-en</l>
            <l n="17">zi-bi murgu2-bi-še3 i3-ak-e gu3 teš2-a bi2-ib2-si-ge-eš</l>
            <l n="18">abul-la-bi {geš}si-gar bi2-in-duh-duh-⸢uš⸣ {geš}ig-bi u4 bi2-gub-bu</l>
            <l n="19">elam{ki}-e a mah e3-a-gin7 giri3 im-ma-ni-ib2-gar</l>
            <l n="20">uri2{ki}-ma {geš}tukul-e {dug}sahar2-gin7 sag gaz i3-ak-e</l>
            <l n="21">lu2-kar-ra-bi dub3 nu-um-zil-e bad3 za3-ga im-tab</l>
            <l n="22">ku6 a-nigin2-⸢na⸣ lug-ga-gin7 zi-bi in-tum3-tum3-mu</l>
            <l n="23">e2-kiš-nu-gal2 {d}nanna-ka lu2-erim2-e ba-e-tuš</l>
            <l n="24">ku3? {d}nig2-gur11?-dugud-gal2-la-a{mušen} im-zi-ir-zi-re-ne</l>
            <l n="25">alan |AN.ZAG|-gi4 si-a-bi!? gu2-gur5-ru ba-ni-in-ak-aš</l>
            <l n="26">{d#}nin-e2-i3-gar9 agrig mah erimx(|IRIxKAR2|)-ma šu bi2-in-dag</l>
            <l n="27">[{geš}]gu-za-bi igi-bi-ta ba-e-šu2 sahar-ra ba-da-tuš</l>
            <l n="28">[...] mah-bi si-muš3-bi-ta ba-an-dab5-be2-eš si-bi ba-ra-an-ku5</l>
            <l n="29">[...] ⸢du7⸣-du7-e udu u2 gu7-gin7 {geš}tukul-e ba-an-sag3-sag3</l>
            <l n="30">[{geš}]gešimmar-gin7 gu2-gur7-ru ba-ab-du11 teš2-bi ba-ra-an-kad4</l>
            <l n="31">{geš#}gešimmar uruda kal-ga a2 nam-ur-sag-ga2</l>
            <l n="32">{u2#}numun2-gin7 ba-bur12 {u2}numun2 ba-zi2 ur2-ba ti mi-ni-ib-bala</l>
            <l n="33">⸢sag⸣ sahar-ra ki ba-ni-ib-us2 lu2 zi-⸢zi⸣ la-ba-tuku</l>
            <l n="34">⸢{geš#}ze2⸣-na-bi gu2 ba-an-[...]-⸢gur5⸣-uš sag šu bi2-in-hu-hu-az!?</l>
            <l n="35">[...]-a2#? zu2-lum-ma-bi pu2 du7-du7 ba-&amp;lt;&amp;lt;x&amp;gt;&amp;gt;-ra-an-BU-BU-de3-eš</l>
            <l n="36">[...]-⸢zi⸣ x ⸢ku3⸣-ge mu2-a šu ba-e-lal-lal</l>
            <note>double ruling</note>
            <l n="37">($ blank space $) 1(diš) šu-ši n x x x</l>
          </div>
        </div>
      </div>
    </body>
  </text>
</TEI>
