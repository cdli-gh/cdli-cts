<?xml version="1.0" ?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CDLI Literary 000379, ex. 023</title>
      </titleStmt>
      <publicationStmt>
        <p>Converted from ATF by atf2tei.</p>
      </publicationStmt>
      <sourceDesc>
        <bibl>
          <title>
            CDLI
            <idno type="CDLI">P346223</idno>
          </title>
        </bibl>
      </sourceDesc>
    </fileDesc>
    <encodingDesc>
      <refsDecl n="CTS">
        <cRefPattern matchPattern="(\w+)\.(\w+)" n="line" replacementPattern="#xpath(/tei:TEI/tei:text/tei:body/tei:div/tei:div/tei:div[@n='$1']/tei:l[@n='$2'])">
          <p>This pattern references a specific line.</p>
        </cRefPattern>
        <cRefPattern matchPattern="(\w+)" n="surface" replacementPattern="#xpath(/tei:TEI/tei:text/tei:body/tei:div/tei:div/tei:div[@n='$1'])">
          <p>This pattern references an inscribed surface on an object.</p>
        </cRefPattern>
      </refsDecl>
    </encodingDesc>
  </teiHeader>
  <text>
    <body>
      <div n="urn:cts:cdli:P346223.P346223.cdli-sux" type="edition" xml:lang="sux">
        <div n="tablet" type="textpart">
          <div n="obverse" type="textpart">
            <l n="1">u4-ba u4 uru17 ba-da-an-gar iri-bi du6-du6-da</l>
            <l n="2">a-a {d}nanna ⸢uru17⸣-bi du6-du6-da ba-da-an-gar ug3 še am3-ša4</l>
            <l n="3">⸢u4⸣ ka-na-ag2 ba-da-an-kar ug3 še am3-ša4</l>
            <l n="4">ka-na-ag2-e šika ku5-da nu-me-a sug!-ge4 bi2-in-gu7 ug3 še am3-ša4</l>
            <l n="5">badx(EZEN)-bi gu2-giri16 im-mi-in-gar ug3 še am3-ša4</l>
            <l n="6">abul mah-ba giri3 gal2-la-ba adda im-mi-in-gar-gar-re</l>
            <l n="7">sila dagal ezem-gin7 du3-a-ba sag numun-e-eš ba-ab-gar</l>
            <l n="8">e-sir2-e-sir2-ra giri3 gal2-la-ba adda im-mi-in-gar-gar-re</l>
            <l n="9">ešemen ezem gal2 ug3 zarx(SUG)?-re-eš mu-un-sal</l>
            <l n="10">u3-mun kalam-ma alal an-na-ke4 sur-sur ba-gar-gar</l>
            <l n="11">adda-ba i3-udu u4-⸢de3⸣ gal2-la-ba ni2-bi mu-un-zal-le-eš</l>
            <l n="12">lu2 {uruda}ha-zi-in-e i-im-til-la-gin7 sag TUG2 la-ba-an-⸢ak⸣-[...]</l>
            <l n="13">maš-nita geš-bur2 dab5-ba-gin7 ⸢ka⸣ sahar-ra bi2-in-⸢us2⸣</l>
            <l n="14">lu2 {geš}mitum-e i-im-til-la-⸢gin7⸣ {tug2#}nig2-⸢la2⸣ [...]-⸢bi2⸣-in-la2</l>
            <l n="15">e-gi4-in-zu! ki ha-ri-iš-tum ⸢ama⸣-ba#? [...] ⸢mud2⸣-ba mu-un-še21-še21</l>
            <l n="16">lu2 geštin nag nu-me-eš gu2 za3-ga bi2-ib2-lax(ME)-eš</l>
            <l n="17">{geš}tukul-e gub-ba {geš}tukul-e bi2-in-⸢gaz2⸣</l>
            <l n="18">lu2-kar-ra-bi u4 im-ma-an-de6 ug3-e še am3-ša4</l>
            <l n="19">uri2{ki}-ma si-ga kal-ga-bi ša3-gar-re ba-til</l>
            <l n="20">um-ma ⸢ab⸣-ba e2-ta nu-e3 izi mu-ni-in-si-ge5-eš</l>
            <l n="21">di4-⸢di4⸣-⸢la2⸣ ur2 ama-bi ne-a ku6-še6 a ba-ab-de6</l>
            <l n="22">emeda{+da#} lirum kal-⸢ga⸣ lirum-ba ba-an-du8-du8</l>
            <l n="23">dim2-ma kalam-ma u2-gu ba-an-de2 ug3-e še am3-ša4</l>
            <l n="24">erim3-ma kalam-ma u2-gu ba-an-de2 ug3-e še am3-ša4</l>
            <l n="25">ama dumu-ni-ir irix(ERIM3)?-ni ba-⸢ra⸣-e3 ug3-e še am3-ša4</l>
            <l n="26">ad-da dumu-ni?-ta!? ba!-da-an-gur? ug3-e še am3-ša4</l>
            <l n="27">iri{ki}-a dam ba-šub dumu ba-šub nig2-gur11! ba-birx(HAR)-birx(HAR)-re</l>
            <l n="28">sag-gig2-ga ki-sag-gal2-la-na im-me-de3-re7{+re}-eš</l>
            <l n="29">nin-bi mušen ni2 te-a-gin7 uru17{ki}-ni ba-ra-e3</l>
            <l n="30">{d}nin-gal ⸢mušen⸣ ⸢ni2⸣ ⸢te⸣-⸢a⸣-gin7 uru17{ki}-ni ba-ra-e3</l>
            <l n="31">nig2-gur11 x-[... ma]-⸢al⸣-ma-al-la sug!-ge4 hu-mu-da-ab-gux(KA)</l>
            <l n="32">erimx(URU2)-ma [...] x-ab-du12-du12 ni2 im-ma-lah5</l>
            <l n="33">a2-nigin2-na ⸢{d#?}gibil6⸣ lu2 sikil-ke4 kin2-ga2 al-du3-du3</l>
            <l n="34">hur-sag sukud#?-[...] šu#? nu-te-ge26-e en e2-kiš-nu-gal2-la-ke4</l>
            <l n="35">e2 zi-de3 {uruda}ha-zi-in gal-gal-e teš2-bi i3-gu7-e</l>
            <l n="36">šimašgi{ki} elam{ki} lu2 ha-lam-ma ušu3 kin2 ba-da-ak-ak</l>
            <l n="37">e2 zi-de3 uru17 {geš}al-e ba-ab-ra-a-gin7 ug3-e še am3-ša4</l>
            <l n="38">⸢uru17⸣ du6-du6-da mu-un-ga2-ga2-e-ne ug3-e še am3-ša4</l>
          </div>
          <div n="reverse" type="textpart">
            <l n="1">nin-bi a uru17-gu10 im-me a e2-gu10 im-me</l>
            <l n="2">{d}nin-gal a uru2-gu10 im-me a e2-⸢gu10⸣ ⸢im⸣-me!?</l>
            <l n="3">{lu2}nu-nuz-e u4 uru17 ba-da-gul u4 e2 ba-da-gul</l>
            <l n="4">{d#}[...] ⸢eš3⸣ uri2{ki}-ma ba-da-gul-la ug3 ba-da-bir-birx(HAR)-re</l>
            <l n="5">ki-ru-gu2 6(diš)-kam-ma</l>
            <l n="6">tur3-a-na amaš-a-na nu-nuz-e gu3 gig-ga mu-ni-ib2-be2 iri u4-de3 am3-gul-e</l>
            <l n="7">geš-gi4-gal2-bi-im</l>
            <l n="8">ama {d}nin-gal uru17{ki}-ni lu2-erim2-gin7 bar-ta ba-ra-gub</l>
            <l n="9">{lu2}nu-nuz-e na-ag2 uru17 hul-a-na gig-ga-bi im-me</l>
            <l n="10">{d}nin-gal-e na-ag2 e2 hul-a-na gig-ga-bi im-me</l>
            <l n="11">an-ne2 uru17 na-ag2 ha-ba-de3-ku5 uru17{ki}-gu10 hu-mu-da-gul</l>
            <l n="12">{d}en-lil2-le e2-gu10 aš2!(TUG2) he2-bi2-ib-bala-e {geš}al ha-ba-IŠ-ra</l>
            <l n="13">sig-ta du-ga2 izi ba-ni-šub uru17{ki}-gu10 hu-mu-da-gul</l>
            <l n="14">{d}en-lil2-le igi-nim-ma-ni u3-bu-bu-ul ha-ba-ni-tag!?</l>
            <l n="15">[...] bar-ra uru17 bar hu-mu-da-gul a uru17-gu10 ga-am3-du11</l>
            <l n="16">uru2#? ša3-ba uru2 ša3-ab hu-mu-da-gul a uru2-gu10 ga-am3-du11</l>
            <l n="17">⸢e2⸣ uru2#? bar-ra-gu10 ba-gulx(GIR4)-gul-e a uru2-gu10 ga-am3-du11</l>
            <l n="18">[...] uru17? ša3-ba-gu10 ba-gul-gulx(GIR4)-e a uru2-gu10 ga-am3-du11</l>
            <l n="19">x-gu10 u8 zi-gin7 ba-ra-ma-lug sipa zi-bi ba-ra-gub</l>
            <l n="20">uri2{ki} ud5 zi-gin7 ba-ra-ma-lug gab2-bar-bi ba-ra-gub</l>
            <l n="21">gu4-gu10 tur3-bi-a ba-ra-an-gub mu-⸢nu10⸣-bi ba-ra-gub</l>
            <l n="22">e-ze2-gu10 ⸢amaš⸣-⸢bi⸣-⸢a⸣ ⸢ba⸣-⸢ra⸣-⸢an⸣-dur2-ru-⸢un⸣ [...]-bi ba-ra-gub</l>
            <l n="23">i7 uru2{ki}-ke4 sahar ha-ba-ab-gur4-gur4 ⸢e2⸣ [...] x ha#?-ba-ab-tum3</l>
            <l n="24">ša3-ba a zal-le ba-ra-mu-un-de6 ⸢mu⸣-[...] ⸢ba⸣-ra-gub</l>
            <l n="25">GAN2 uru2-ga2-ke4 še ba-ra-mu-un-gal2 mu-gar3-bi ba-ra-gub</l>
            <l n="26">GAN2-gu10 GAN2 {geš}al ri-a-gin7 mul-GAN2-mul{sar} ha-ba-mu2</l>
            <l n="27">pu2 {geš}kiri6 lal3 geštin du8-a-ba {geš}AD2 kur-ra ha-ba-mu2</l>
            <l n="28">edin giri17-zal-bi SI-A-ba gir4-gin7 ba-ur5-ur5</l>
            <l n="29">mu-un-gur11-gu10 buru4{mušen} dugud zi-ga-gin7 dal-dal-bi ha-ba-ab-[...] mu-un-gur11-gu10 ga-am3-du11</l>
            <l n="30">mu-un-gur11-gu10 sig-ta di-ga2 sig-še3 ha-ba-ab-de6 mu-un-gur11-gu10 ga-am3-du11</l>
            <l n="31">mu-un-gur11-gu10 igi-nim-ta di-ga2 igi-nim-še3 ha-ba-⸢ab⸣-de6 mu-un-gur11-gu10 ga-am3-du11</l>
            <l n="32">ku3 {na4}za-gin3-gu10-ta ba-e-bir-bir-re mu-⸢un⸣-gur11-gu10 ga-am3-du11</l>
            <l n="33">gil-sa-gu10 sug-ge4 hu-mu-un-da-gu7 mu-un-gur11-gu10 ga-am3-du11</l>
            <l n="34">ku3-gu10 lu2 ku3 nu-zu-ne šu-bi ba-ni-in-si mu-un-gu7</l>
            <l n="35">{na4}za-gin3-gu10 lu2 {na4}za-gin3 nu-zu-ne gu2-bi ha-ma-da-ab-si</l>
            <l n="36">{iti}gur10-{d}inanna u4 1(u) 4(diš)-kam</l>
          </div>
          <div n="left" type="textpart">
            <l n="1">mu-x-x-x</l>
          </div>
        </div>
      </div>
    </body>
  </text>
</TEI>
