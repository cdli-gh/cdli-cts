<?xml version="1.0" ?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CDLI Literary 000778, ex. 015</title>
      </titleStmt>
      <publicationStmt>
        <p>Converted from ATF by atf2tei.</p>
      </publicationStmt>
      <sourceDesc>
        <bibl>
          <title>
            CDLI
            <idno type="CDLI">P464127</idno>
          </title>
        </bibl>
      </sourceDesc>
    </fileDesc>
    <encodingDesc>
      <refsDecl n="CTS">
        <cRefPattern matchPattern="(\w+)\.(\w+)" n="line" replacementPattern="#xpath(/tei:TEI/tei:text/tei:body/tei:div/tei:div/tei:div[@n='$1']/tei:l[@n='$2'])">
          <p>This pattern references a specific line.</p>
        </cRefPattern>
        <cRefPattern matchPattern="(\w+)" n="surface" replacementPattern="#xpath(/tei:TEI/tei:text/tei:body/tei:div/tei:div/tei:div[@n='$1'])">
          <p>This pattern references an inscribed surface on an object.</p>
        </cRefPattern>
      </refsDecl>
    </encodingDesc>
  </teiHeader>
  <text>
    <body>
      <div n="urn:cts:cdli:P464127.P464127.cdli-sux" type="edition" xml:lang="sux">
        <div n="tablet" type="textpart">
          <div n="obverse" type="textpart"/>
          <div n="1" type="textpart">
            <l n="1">[... na]-⸢an⸣-ga-mi-in-e3</l>
            <l n="2">[...] šu bala-e-de3</l>
            <l n="3">[...]-ta e11-de3</l>
            <l n="4">[...] ⸢sag⸣ na-an-ga-ma-an-šum2</l>
            <l n="5">[...] sag na-an-ga-ma-an-šum2</l>
            <l n="6">[...] sag mu2-mu2-de3</l>
            <l n="7">[...] bulug2#? nam-mi-in-gar</l>
            <l n="8">[...]-un-gar u4 al-e3</l>
            <l n="9">[...]-⸢un⸣-du3 nam &amp;lt;&amp;lt;geš&amp;gt;&amp;gt; al-tar-re</l>
            <l n="10">[... {geš}]dupsik-e a2 si ba-ab-sa2-e</l>
            <l n="11">[...] {geš#!?}al-a-ni za3-mi2 ba-an-du11</l>
            <l n="12">[...]-a-ni ku3-sig17-ga sag-bi {na4}za-gin3-na</l>
            <l n="13">{geš}al sa!(GIŠ) la2-a-ni ku3-me-a ku3-sig17-ga</l>
            <l n="14">{geš}al-a-ni a2 bulug2-ba a2-bi {na4}za-gin3-na-kam</l>
            <l n="15">zu2-bi gu4-si-AŠ bad3 gal e11-de3-de3</l>
            <l n="16">en-e {geš}al mu-un-sag5? nam am3-mi-ni-ib2-tar-re</l>
            <l n="17">ki-in-du men ku3 sag-ga2 mu-ni-in-gal2</l>
            <l n="18">uzu e3-a {geš}al nam-mi-in-dun</l>
            <l n="19">sag nam-lu2-lu7 u3-šub-ba am3-mi-ni-in-gar</l>
            <l n="20">{d}en-lil2-še3! kalam-ma ki mu-ši-in-dar-re</l>
            <l n="21">sag-gig2-ga-ni-še3 igi zi mu-ši-in-bar</l>
            <l n="22">{d}a-nun-na mu-un-na-sug2-sug2-ge-eš</l>
            <l n="23">šu-bi giri17-⸢be2⸣ mu-un-ne-gal2</l>
            <l n="24">{d}en-lil2 a-ra-zu-am3 mu-ni-in-hun-e-ne</l>
            <l n="25">ug3 sag-gig2-ga-ni-še3 {geš}al mu-un-da-ab-be2-e-ne</l>
            <l n="26">nin en ux(|IGI.ŠE3xU|)-tu-da lugal ux(|IGI.ŠE3xU|)-tu-da</l>
            <l n="27">{d}nin-men-na-ke4 tu-tu al-ga2-ga2</l>
            <l n="28">mas-su an-ki-a en {d}nu-nam-nir-ra</l>
            <l n="29">sag zi sag kal-la mu-ni-ib-še21-še21-e-a</l>
            <l n="30">sag-bi gu dili-am3 mu-ni-e3-de3-e-a</l>
          </div>
          <div n="2" type="textpart">
            <l n="1">dingir-re-⸢e⸣-ne-ra kur6 mu-un-⸢dab5⸣-be2</l>
            <l n="2">{d}en-ki-ke4 {geš}al-a-ni za3-mi2 ba-⸢an⸣-du11</l>
            <l n="3">ki-sikil {d}nisaba eš-bar-re ba-an-DU</l>
            <l n="4">{geš}al mul {geš}al ku3-ba šu mu-un-ne-gal2</l>
            <l n="5">e2-kur e2 {d}en-lil2-la2 {geš}al-e gar-⸢ra⸣-⸢am3⸣</l>
            <l n="6">u4-de3 al-du3-e ge6 al-mu2-mu2</l>
            <l n="7">nibru{ki} ki gar-ra ama5 tum-ma-al{ki}-⸢am3⸣</l>
            <l n="8">tum-ma-al{ki} {gi}pisan ninda ama {d}nin-⸢lil2⸣-la2#?-kam</l>
            <l n="9">e2-mi tum-ma-al{ki} ninda sa2 du11-ga#!?-ta#?</l>
            <l n="10">ur-sag {d}nin-urta {d}en-lil2-ra mu-⸢un⸣-[da]-ku4-ku4</l>
            <l n="11">maš2 giggi ⸢nesag⸣ en-na-⸢ta⸣</l>
            <l n="12">ku3 {d}nin-{+i3}isin2{+si-na} {d}en-lil2-ra mu-⸢un⸣-⸢da⸣-ku4-ku4</l>
            <l n="13">abzu igi pirig-ga2 me ⸢al⸣ nu-di-de3</l>
            <l n="14">abzu al-du3-⸢e⸣ eridu#{ki} al-tar-ra</l>
            <l n="15">ama dingir-re-e-ne {d}nin-hur-sag-ga2-ke4</l>
            <l n="16">u4-al-tar-ra-ni keš3{ki} mu-un-da-an-ti#!</l>
            <l n="17">{d}šul-pa-e3 na-nam al-tar mu-un-da-an-gub</l>
            <l n="18">⸢eš3⸣ e2-an-na {geš}al-e ku3-ga-am3</l>
            <l n="19">{d}nin-e2-an-na im-ma-al!(TA) zi-de3</l>
            <l n="20">{geš}al du6-du6-dam {geš}al {u2}hirim-e-da</l>
            <l n="21">ki zabala{ki}-e {geš}al-e {d}inanna-ke4</l>
            <l n="22">⸢{geš}al⸣ nam mi-ni-in-tar-re sum4#? za-gin3 e3-a</l>
            <l n="23">al-tar-ra-ni-a {d}utu mu-da-an-gub</l>
            <l n="24">al-tar ka-tar-ra sul {d}utu-kam</l>
            <l n="25">nin geštu2 dagal-la {d}nisaba-kam</l>
            <l n="26">ukken? e2-an!?-na!?-kam al-tar-re ba-an-DI</l>
            <l n="27">e2-ha-mun na-nam ⸢al⸣-tar mu-da-an-gal2</l>
            <l n="28">lugal UD kid4-da us2-e u4 zal-e</l>
            <l n="29">ur-sag {d}nin-urta ki-bala-a al-tar-re ba-an-gub</l>
            <l n="30">uru2 en-še3 nu-še-ga šu-še3! al-ga2-ga2</l>
          </div>
          <div n="reverse" type="textpart"/>
          <div n="1" type="textpart">
            <l n="1">an-še3 u4-da-am3 šegx(|KAxGEŠ|) al-gi4-gi4</l>
            <l n="2">ki-še3 ušumgal-am3 al-ga2-ga2</l>
            <l n="3">{d}šara2 {d}en-lil2-la2 dub3-ba nam-mi-in-gar</l>
            <l n="4">nig2 al du11-ga-ni mu-na-da-an-šum2-mu-uš</l>
            <l n="5">udug2 {geš}tukul ti zu#? mar-rux(TE) al am3-ma-du11</l>
            <l n="6">{d}dumu-zi al-lumx(MURGU2)-lumx(MURGU2)-ma igi-na!?-ma-kam</l>
            <l n="7">{d}gibil6 {geš}al-a-ni sag an-še3 mi-ni-in-il2</l>
            <l n="8">⸢{geš#}al⸣-e ku3-ga-am3 izi ⸢nam⸣-mi-in-la2</l>
            <l n="9">{d}a-nun-na ⸢al⸣-⸢hul2⸣-hul2-le-ne</l>
            <l n="10">e2 ⸢{d}geštin⸣-an-na-kam {geš}al-gar-sur9-ra-am3</l>
            <l n="11">ama {d}geštin-an-na-kam {geš}al-gar-sur9 gu3 ⸢du10⸣-ga-ka#?!</l>
            <l n="12">en-e {geš}al-a-ni gu4-gin7 murum ša4</l>
            <l n="13">urugal2#?{+gal#} [...] {geš#!?}al sag ki tum2-ma-am3</l>
            <l n="14">addax(|BAD.LU2|) {geš#!?}[...]-ta#? tum2-⸢ma⸣-am3</l>
            <l n="15">sul idim an-na šeš banda3{+da} {d}nergal-ka</l>
            <l n="16">ur-sag {d}gilgames3 {geš}al-e sa-par4-am3</l>
            <l n="17">dumu {d}nin-sumun2-kam {geš}gisal dub-sag-ga2</l>
            <l n="18">{geš}al i7-da kingal bar-ra-am3</l>
            <l n="19">DAG agrun-na-kam {geš}al-e sukkal-am3</l>
            <l n="20">hul-gal2 u4-⸢nu2⸣-a dumu {geš}al-e-me-eš</l>
            <l n="21">u4 sa2 du11-ga-ta an-ta u3-tu-me-eš</l>
            <l n="22">an-še3 al-ti-ri2-gu7{mušen} mušen dingir-ra</l>
            <l n="23">ki-še3 {geš}al-am3 geš-gi ur-⸢ra⸣ tir-ra ušumgal-am3</l>
            <l n="24">ki me6-ka dur10-al-lu5-am3</l>
            <l n="25">ki bad3?-ka {geš}al-lu5-hab2-am3</l>
            <l n="26">ki {geš}banšur-ka ma-al-la-tum-am3</l>
            <l n="27">ki {geš}gigir-ka {geš}ma-a!-a-al-tum</l>
            <l n="28">e2 anše-ka {geš}ar-gibil2-am3</l>
            <l n="29">{geš}al-am3 mu-bi du10-ga hur-sag mu-un-gal2</l>
            <l n="30">geš hur-sag-ga2 {geš}al-la-nu-um-ma</l>
            <l n="31">šim hur-sag-ga2 {geš}ar-ga-nu-um-ma</l>
          </div>
          <div n="2" type="textpart">
            <l n="1">na4 hur-sag-ga2 {na4}sal!-hub2-ma</l>
            <l n="2">⸢{geš}al⸣ lumx(MURGU2)-lumx(MURGU2)-ma ⸢{geš}al⸣ lam-lam-ma</l>
            <l n="3">{geš}al še du10-ga {geš}al sa-par4!-am3</l>
            <l n="4">{geš}al {geš}šub-ba {geš}al sag#? gal2-la</l>
            <l n="5">{geš}al a2 nam-guruš-a-kam</l>
            <l n="6">{geš}al {geš}dupsik nig2 uru2 du3-du3-dam</l>
            <l n="7">e2 zi al-du3-e e2 zi al-ga2-ga2</l>
            <l n="8">GAN2-ne2 zi-de3 šu dagal-⸢la⸣</l>
            <l n="9">GAN2 lugal-bi bala-e</l>
            <l n="10">GAN2 lugal-bi gu2 nu-x-x-am3</l>
            <l n="11">{geš}al lugal-bi gu2 mu-un-na#?-⸢ga2⸣-⸢ga2⸣</l>
            <l n="12">{u2}numun2-hul-{u2}numun2-hul-ba sag ⸢dub2⸣-⸢dub2⸣</l>
            <l n="13">⸢ur2⸣-ba mu-un-bur12-re pa-bi im-zi2-zi2-e</l>
            <l n="14">⸢[{geš}]al⸣ {u2}hirimhi-rix(URU2)-in-na šu-še3 al-ga2-ga2</l>
            <l n="15">[{geš}]al-e geš nam tar-ra a-a {d}en-lil2-la2</l>
            <l n="16">{geš}al-e za3-mi2 du11-ga</l>
            <l n="17">{d}nisaba za3-mi2</l>
            <note>double ruling</note>
            <note>space blank</note>
            <l n="18">[... 1(geš2)? 4(u@v)?] 8(diš)</l>
            <note>space blank</note>
          </div>
        </div>
      </div>
    </body>
  </text>
</TEI>
