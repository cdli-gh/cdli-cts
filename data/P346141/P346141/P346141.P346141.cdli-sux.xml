<?xml version="1.0" ?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CDLI Literary 000364, ex. 078</title>
      </titleStmt>
      <publicationStmt>
        <p>Converted from ATF by atf2tei.</p>
      </publicationStmt>
      <sourceDesc>
        <bibl>
          <title>
            CDLI
            <idno type="CDLI">P346141</idno>
          </title>
        </bibl>
      </sourceDesc>
    </fileDesc>
    <encodingDesc>
      <refsDecl n="CTS">
        <cRefPattern matchPattern="(\w+)\.(\w+)\.(\w+)" n="line" replacementPattern="#xpath(/tei:TEI/tei:text/tei:body/tei:div/tei:div[@n='$1']/tei:div[@n='$2']/tei:l[@n='$3'])">
          <p>This pattern references a specific line.</p>
        </cRefPattern>
        <cRefPattern matchPattern="(\w+)\.(\w+)" n="surface" replacementPattern="#xpath(/tei:TEI/tei:text/tei:body/tei:div/tei:div[@n='$1']/tei:div[@n='$2'])">
          <p>This pattern references an inscribed surface.</p>
        </cRefPattern>
        <cRefPattern matchPattern="(\w+)" n="object" replacementPattern="#xpath(/tei:TEI/tei:text/tei:body/tei:div/tei:div[@n='$1'])">
          <p>This pattern references a specific artefact, usually a tablet.</p>
        </cRefPattern>
      </refsDecl>
    </encodingDesc>
  </teiHeader>
  <text>
    <body>
      <div n="urn:cts:cdli:P346141.P346141.cdli-sux" type="edition" xml:lang="sux">
        <div n="tablet" type="textpart">
          <div n="obverse" type="textpart">
            <l n="1">mu ba-gur4 kuš-bi nu-mu-un-da-dar</l>
            <l n="2">ur2-bi-a muš tu6 nu-zu-e gud3 im-ma-ni-ib-us2</l>
            <l n="3">pa-bi-a mušen anzu2{mušen}-de3 amar-bi im-ma-ni-ib-gar</l>
            <l n="4">šab-ba-bi-a ki-sikil lil2-la2-ke4 e2 im-ma-ni-in-du3</l>
            <l n="5">ki-sikil zu2 li9-li9 ša3 hul2-hul2</l>
            <l n="6">ku3 {d}ga-ša-an-an-⸢na⸣-gen er2 e-ne-ne ba-še8-še8</l>
            <l n="7">nin9-a-ni inim in-na-an-du11-ga</l>
            <l n="8">ur-sag {d}gilgameš2 inim-bi ba-e-de3-gub</l>
            <l n="9">{tug2}eb2-ba-ru ša3-ba 5(u) ma-na-am3 ib2-ba-na ba-kar</l>
            <l n="10">[5(u)]-am3 3(u) gin2 ba-ši-in-ak</l>
            <l n="11">⸢{uru4}ha⸣-[zi]-an-na har-ra-an-na-ka-ni</l>
            <l n="12">1(aš) gu2 7(diš) ⸢ma⸣-⸢na⸣-ka-ni šu-ni-a ba-an-dab5</l>
            <l n="13">ur2-bi-a muš tu6 nu-zu-e ⸢sag⸣ ⸢geš⸣ ba-am3-ra</l>
            <l n="14">pa-bi-a mušen anzu2{mušen}-de3</l>
            <l n="15">amar-bi šu ba-⸢an⸣-ti hur-sag-še3 ba-e-⸢U4⸣-DU-NE</l>
            <l n="16">[šab-ba-bi-a ki]-sikil lil2-la2-ke4 e2 im-ma-an-ni-ib2-x-x-ne</l>
            <l n="17">⸢e2⸣-⸢ri⸣-[e2-ri]-a-šu ba-an-kar-kar-re</l>
            <l n="18">geš ur2-[ba mu]-ni-in-bur12 pa-ba mi-ni-in-suh</l>
            <l n="19.a">dumu ⸢iri⸣-⸢na⸣ [mu]-⸢un⸣-de3-re7-eš-am3</l>
            <l n="19.b">pa mu-un-IGI-tar-ru-ne</l>
            <l n="20">ku3 {d}inanna-ra {geš}gu-za-ni-še3 mu-na-ab-šum2-mu</l>
            <l n="21">geš-na2-ni-še3 mu-na-ab-šum2-mu</l>
            <l n="22">e-ne ur2-bi {geš}ellag-a-ni-še3 ba-da-ab-dim2-e</l>
            <l n="23">pa-bi ⸢{geš}e⸣-⸢ke4⸣-ma-⸢ni⸣-še3 ba-ab-dim2-e</l>
            <l n="24">{geš}ellag al du11-du11-⸢ge⸣ sila ur3-ra {geš}ellag na-mu-un-e</l>
            <l n="25">ni2 silim du11-du11-⸢ge⸣ sila ur3-ra ni2 silim na-mu-un-e</l>
            <l n="26">guruš iri-na-ka {geš}ellag al du11-du11-ga-ne</l>
            <l n="27">e-ne erin2 ⸢dumu⸣ nu-mu-un-su-a-ni TUM-ba u5-a</l>
            <l n="28">a gu2-mu ⸢a⸣ ⸢ib2⸣-ba#?-mu a-nir-ni im-ga2-ga2-ne</l>
            <l n="29">ama ⸢tuku⸣ ⸢dumu⸣-ni-še3 ninda mu-na-ab-de6</l>
            <l n="30">⸢nin9⸣ [tuku šeš]-a-ni a mu-na-de2-e</l>
            <l n="31">u2#?-⸢sa11⸣-an-e um-ma-te-a-ra</l>
            <l n="32">ki {geš}ellag gar-ra-ka-ni geš-⸢hur⸣ in-hur-re</l>
            <l n="33">{geš}ellag igi-ni-a mu-ni-in-il2 e2-a-ni-še3 mu-un-de6</l>
            <l n="34">a2-gu2-zi-ga-ta ki geš-hur in-hur-re-ni TUM-ba u5-a</l>
            <l n="35">šu du3-du3-[a] nu-mu-su-e-ne</l>
            <l n="36">i-{d}utu ki-⸢sikil⸣ ⸢tur⸣-ra-ta</l>
          </div>
          <div n="reverse" type="textpart">
            <l n="1">[{geš}ellag-a-ni] u3 {geš}e-ke4-ma-ni dur2 ⸢kur⸣-ra-a-aš ba-da-an-šub</l>
            <l n="2">[šu]-⸢ni⸣ mu-ni-in-du11 sa2 nu-mu-ub-du11</l>
            <l n="3">giri3-ni mu-ni-in-du11 sa2 nu-mu-ub-du11</l>
            <l n="4">abul-an ganzer igi kur-ra-ke4 dur2 im-ma-ni-in-gar</l>
            <l n="5">{d}gilgameš2 er2 im-ma-an-pa3 šex(SIG7)-IGI im-ga2-ga2</l>
            <l n="6">a {geš}ellag-mu a {geš}e-ak-ma-mu</l>
            <l n="7">{geš}ellag la-la-bi nu-mu-un-gi4-a-mu</l>
            <l n="8">ešemen di nu-mu-un-sug4-ga-mu</l>
            <l n="9">u4-ba {geš}ellag-mu e2 nagar-ra-ka nu-uš-ma-da-gal2-la</l>
            <l n="10">dam nagar-ra ama ugu-ge26-gin7 nu-uš-ma-da-gal2-la</l>
            <l n="11">dumu nagar-ra nin9 banda3{+da}-mu nu-uš-ma-da-gal2-la</l>
            <l n="12">{geš}ellag-mu kur-ta a-ba im-ta-⸢e11⸣-de3</l>
            <l n="13">{geš}e-ak-mu ganzer3-ta a-ba im-ta-⸢e11⸣-de3</l>
            <l n="14">ARAD-da-ni en-ki-du10-e gu3 mu-un-na-de2-e</l>
            <l n="15">lugal-mu er2 e-ne ba-še8-še8 ša3-zu a-na-aš hul ba-gig</l>
            <l n="16">u4-da {geš}ellag-zu kur-ta ge26-e hu-mu-⸢ra⸣-ab-e11-de3</l>
            <l n="17">{geš}e-ak-ma-zu ganzer-ta ge26-e hu-mu-ra-⸢ab⸣-[e11-de3]</l>
            <l n="18">tukum-bi u4-da kur-še3 im-e-a-⸢e11⸣-[de3]</l>
            <l n="19">inim ga-ra-du11 inim-⸢mu⸣ [he2]-dab2</l>
            <l n="20">⸢na⸣ ⸢ga⸣-e#?-de5 ⸢na⸣ [de5]-⸢mu⸣ ⸢he2⸣-dab5</l>
            <l n="21">⸢tug2⸣ dan2-dan2-na-⸢zu⸣ [na]-an-mu4-⸢mu4⸣</l>
            <l n="22">gir5-gin7 geškim [na]-an-⸢e3⸣-⸢eš⸣</l>
            <l n="23">⸢i3⸣ ⸢du10⸣-⸢ga⸣ bur-ra na-an-še22-še22</l>
            <l n="24">ir-sim-zu-še3 ba-e-de3-[x?]-⸢nigin2⸣-nigin2-ne-eš</l>
            <l n="25">{geš}ilar kur-ra nam-⸢mu⸣-⸢e⸣-sag3-ge</l>
            <l n="26">lu2 {geš}ilar ra-a ba-e-de3-⸢nigin2⸣-⸢nigin2⸣-ne-eš</l>
            <l n="27">⸢{geš}ma⸣-nu šu-za nam-mu-un-ga2-ga2</l>
            <l n="28">⸢gidim⸣ [ba]-e-de3-ur4-re-en</l>
            <l n="29">⸢{kuš}e⸣-sir2 giri3-⸢za⸣ nam-mu-⸢un⸣-⸢si⸣-ga</l>
            <l n="30">kur-ra gu3 nam-mu-un-ga2-ga2</l>
            <l n="31">⸢dam⸣ ⸢ki⸣-⸢ag2⸣-zu ne na-an-su-ub-be2</l>
            <l n="32">dam hul gig-ga-zu nig2 nam-mu-un-ra-ra</l>
            <l n="33">dumu ki-ag2-zu ne na-an-su-ub-be2</l>
            <l n="34">dumu hul gig-ga-zu nig2 nam-mu-un-ra-ra</l>
            <l n="35">i-{d}utu kur-ra ba-e-dab5-be2</l>
            <l n="36">⸢i3⸣-nu2-a-ra i3-nu2-a-ra</l>
            <l n="37">ama {d}nin-a-zu i3-nu2-a-ra</l>
          </div>
        </div>
      </div>
      <div type="translation">
        <div n="tablet" type="textpart"/>
      </div>
    </body>
  </text>
</TEI>
