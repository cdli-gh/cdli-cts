<?xml version="1.0" ?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CDLI Literary 000623, ex. 009</title>
      </titleStmt>
      <publicationStmt>
        <p>Converted from ATF by atf2tei.</p>
      </publicationStmt>
      <sourceDesc>
        <bibl>
          <title>
            CDLI
            <idno type="CDLI">P346192</idno>
          </title>
        </bibl>
      </sourceDesc>
    </fileDesc>
    <encodingDesc>
      <refsDecl n="CTS">
        <cRefPattern matchPattern="(\w+)\.(\w+)" n="line" replacementPattern="#xpath(/tei:TEI/tei:text/tei:body/tei:div/tei:div/tei:div[@n='$1']/tei:l[@n='$2'])">
          <p>This pattern references a specific line.</p>
        </cRefPattern>
        <cRefPattern matchPattern="(\w+)" n="surface" replacementPattern="#xpath(/tei:TEI/tei:text/tei:body/tei:div/tei:div/tei:div[@n='$1'])">
          <p>This pattern references an inscribed surface on an object.</p>
        </cRefPattern>
      </refsDecl>
    </encodingDesc>
  </teiHeader>
  <text>
    <body>
      <div n="urn:cts:cdli:P346192.P346192.cdli-sux" type="edition" xml:lang="sux">
        <div n="tablet" type="textpart">
          <div n="obverse" type="textpart"/>
          <div n="1" type="textpart">
            <note>broken</note>
            <l n="1'">[...]-x-en#?</l>
            <l n="2'">[...]-e</l>
            <l n="3'">[...]-⸢lu7⸣</l>
            <l n="4'">[...] huš#?-⸢bi⸣ x-x mu-re-[...]-DU</l>
            <l n="5'">[...] me huš-⸢bi⸣ šu ba-ri-ti!</l>
            <l n="6'">[...] ⸢er2⸣-ra-ke4 gal2 ⸢ma⸣-ra-ab-tak4</l>
            <l n="7'">x a#?-⸢nir⸣-ra gal-gal-la sila-ba mu-ri-in-du</l>
            <l n="8'">[...]-⸢ta⸣ nig2 ma-ra-ta-si-ig</l>
            <l n="9'">⸢nin⸣-⸢gu10⸣ a2 ni2-⸢zu⸣ {na4}zu2 zu2 i3-⸢gu7⸣-e</l>
            <l n="10'">u4 du7-du7-gin7 i3-du7-du7-de3-en</l>
            <l n="11'">u4 gu3 ra-da gu3 im-da-ab-⸢ra⸣-ra</l>
            <l n="12'">{d}iškur-⸢da⸣ šeg10? mu-un-da-ab-⸢gi4⸣-gi4</l>
            <l n="13'">im-hul-im-hul-da im-⸢da⸣-kuš2-u3-⸢de3⸣</l>
            <l n="14'">giri3-zu nu-kuš2-u3 i-im-si</l>
            <l n="15'">balag a-nir-ra-ta i-lu ⸢im⸣-⸢da⸣-ab-be2</l>
            <l n="16'">nin-gu10 {d}a-nun-na [...]-⸢e⸣-⸢ne⸣</l>
            <l n="17'">su-din{mušen} dal-a-gin7 du6-⸢de3⸣ [...]-⸢ra⸣-aš</l>
            <l n="18'">igi huš-a-⸢zu⸣ la-ba-sug2-[...]-eš</l>
            <l n="19'">sag-ki huš-a-zu sag nu-mu-un#?-de#?-⸢ga2⸣-⸢ga2⸣</l>
            <l n="20'">ša3 ib2-ba-a-zu a-ba-am3 i3-te-en-te-⸢en⸣</l>
            <l n="21'">⸢ša3⸣ ⸢hul⸣-gal2-la-a-zu te-eb-te-bi mah-⸢am3⸣</l>
            <l n="22'">⸢nin⸣ ⸢ur5⸣ i3-sa6 nin ša3 i3-hul</l>
            <l n="23'">ib2-⸢ba⸣ x-x-x-x-x dumu gal {d}nanna</l>
            <l n="24'">⸢nin⸣ [...]-⸢ra⸣ [...] ki-za ba-an-tum2#?</l>
            <l n="25'">hur-[...]-de3-⸢gid2⸣-en {d}ašnan nig2#?-ki#!?-bi</l>
            <l n="26'">abul#?-[...]-ba#? ⸢izi⸣ ⸢mu⸣-ri-⸢ri⸣</l>
            <l n="27'">⸢i7⸣-[...]-x-ab#?-na8-na8</l>
            <l n="28'">[...] ⸢ni2⸣-[...] ma-ra-ab-DU-e</l>
            <l n="29'">[...] ⸢ni2⸣-[...] ma-ra-ab-⸢si⸣-x</l>
            <l n="30'">[...] ⸢ma⸣-ra-ab-⸢sug2⸣-⸢ge⸣-eš</l>
            <l n="31'">[...] ⸢im⸣-⸢si⸣</l>
            <l n="32'">[...] x-x-bi#? šaga#?-x [...]-sug2#?-ge#?-eš</l>
            <l n="33'">⸢iri⸣ ⸢kur⸣ za-ra ⸢li⸣-⸢bi2⸣-[...]-⸢am3⸣</l>
            <l n="34'">⸢a⸣-a ugu-⸢zu⸣ ⸢li⸣-⸢bi2⸣-⸢in⸣-ne#?-eš-⸢am3⸣</l>
          </div>
          <div n="2" type="textpart">
            <note>broken</note>
            <l n="1'">[...] x-te#? ulu3{+lu}-⸢da⸣ im-mi-⸢dul⸣</l>
            <l n="2'">⸢ka⸣ ⸢lal3⸣-gu10 šu šita-a ba-ab-du11</l>
            <l n="3'">nig2 ur5 sa6-sa6-gu10 sahar-ta ba-da-ab-gi4</l>
            <l n="4'">nam-gu10 {d}suen-e lugal-an-na</l>
            <l n="5'">an-ra du11-mu-na-ab an-ne2 ha-ma-duh-e</l>
            <l n="6'">a-da-lam an-ra ba-an-na-ab-be2 an-ne2 mu-e-duh-en</l>
            <l n="7'">nam lugal-an-e munus-e ba-ab-kar-re</l>
            <l n="8'">kur a-ma-ru giri3-ni-še3 i3-nu2</l>
            <l n="9'">munus-bi in-ga-mah iri mu-un-da-nigin2-e</l>
            <l n="10'">gub-ba ša3-ga-na ha-ma-sed4-de3</l>
            <l n="11'">en-he2-du7-an-na a-ra-zu ga-mu-ra-ab-du11</l>
            <l n="12'">er2-ga2 kaš du10-ga-gin7</l>
            <l n="13'">ku3 {d}inanna-ra šu ga-mu-ni-re-ba di-⸢zu⸣ ga-mu-ra-ab-du11</l>
            <l n="14'">{d}dil-im2-babbar nam-kuš2-u3-de3</l>
            <l n="15'">šu-luh an ku3-ga-ke4 nig2-na-ma-ni i3-kur2</l>
            <l n="16'">an-da e2-an-na ha-ba-da-an-kar</l>
            <l n="17'">an lu2 gu-la-ta ni2 ba-re-ba-da-te</l>
            <l n="18'">e2-⸢bi⸣ la-la-bi ba-ra-mu-un-gi4 hi-li-bi ba-ra-mu-un-[...]</l>
            <l n="19'">e2-bi hul-a hu-mu-di-ni-in-gur</l>
            <l n="20'">tab mu-ši-in-ku4-ra-ni ninim-ma-ni hu-mu-te</l>
            <l n="21'">sumun2-zi-gu10 lu2 he2-em-ib-sar-re lu2 he2-em-eb-dab-be2-en</l>
            <l n="22'">ki zi-ša3-gal2-la-ka ga2-e a-na-me-en</l>
            <l n="23'">ki-bala hul gig {d}nanna-za-ke4-eš an-ne2 ha-ba-ab-šum2-mu</l>
            <l n="24'">iri-bi an-ne2 ha-pa-ra-an-si-le</l>
            <l n="25'">{d}en-lil2-le nam ha-ba-da-an-ku5-de3</l>
            <l n="26'">dumu er2-ra pa3-da-bi ama-ni na-sed4-e</l>
            <l n="27'">nin a-nir ki gar-ra-am3</l>
            <l n="28'">ma2 a-nir-ra-zu ki kur2-ra he2-bi-ib-tak4</l>
            <l n="29'">šir3 ku3-ga2-ke4-eš i3-ugx(EZEN)-ge-de3-en</l>
            <l n="30'">ga2-e {d}nanna-gu10 ⸢en3⸣-gu10 ba-ra-an-tar</l>
            <l n="31'">ki-lul-la he2-bi2-ib-gul-gul-en</l>
            <l n="32'">{d}dil-im2-babbar di-gu10 ba-ra-bi2-in-du11</l>
            <l n="33'">bi2-du11 nam-gu10 li-bi2-du11 nam-gu10</l>
            <l n="34'">u3-ma gub-gub-bu-ba e2-ta ba-ra-⸢e3⸣-[...]</l>
            <l n="35'">sim{mušen}-gin7-na ab-ta ba-ra-an-dal-⸢en⸣</l>
          </div>
          <div n="reverse" type="textpart"/>
          <div n="1" type="textpart">
            <l n="1">{geš#}kišig kur-ra-ke4! bi2-in-du?-[...]</l>
            <l n="2">⸢aga⸣ zi nam-en-na mu-un-da-an-[...]</l>
            <l n="3">giri2 ba-da-ra ma-a-šum2 a-ra-ab-du11 ma-[...]</l>
            <l n="4">nin kal-kal-e an-ne2 ki [...]</l>
            <l n="5">ša3 ku3 mah-am3 ki-bi ha-ma-gi4-⸢gi4⸣</l>
            <l n="6">gidlam ki ag2 ušumgal-an-⸢na⸣-[...]</l>
            <l n="7">an-ur2 an-pa ereš gal-bi-me-⸢en⸣</l>
            <l n="8">{d}a-nun-na-ke4-ne gux(GEŠTIN) geš ma-ra-an-gar-re-⸢eš⸣</l>
            <l n="9">{d}a-nun-na dingir gal-gal-e-ne e-ne ba-e-ne-⸢diri⸣-ga</l>
            <l n="10">⸢u3⸣-tu-da-ta nin banda3{+da}-⸢me⸣-⸢en⸣</l>
            <l n="11">{d}a-nun-na nundum-nundum-bi-ta ki su-ub ma#?-[...]-ne</l>
            <l n="12">di ni2-ga2 nu-mu-un-til di kur2 di-⸢ga2⸣-⸢ta⸣ igi-⸢ga2⸣ [...]-ni10-ni10-en</l>
            <l n="13">geš-nu2 gi4-rin-na šu mu-um-mi-[...]</l>
            <l n="14">inim du11-ga {d}nin-gal lu2-lu7-ra nu-mu-⸢un⸣-[...]-bur2</l>
            <l n="15">en dadag-ga {d}nanna-⸢me⸣-⸢en⸣</l>
            <l n="16">nin ki ag2 an-na-gu10 ša3-zu ⸢ha⸣-ma-⸢sed4⸣-de3</l>
            <l n="17">⸢he2⸣-zu he2-za-am3 ⸢{d}nanna⸣ li-⸢bi2⸣-in-du11-ga za-a-kam bi2-in-du11-ga</l>
            <l n="18">an-gin7 mah-a-zu he2-za-am3</l>
            <l n="19">ki-gin7 dagal-la-a-zu he2-za-am3</l>
            <l n="20">igi huš-a-zu he2-za-am3</l>
            <l n="21">igi su4-su4-a-zu he2-za-am3</l>
            <l n="22">igi huš-bi il2-il2-a-zu he2-za-am3</l>
            <l n="23">ur-gin7 adda gu7-a-zu he2-za-am3</l>
            <l n="24">sag geš ra-ra-a-zu he2-za-am3</l>
            <l n="25">kur bala gul-gul-a-zu he2-za-⸢am3⸣</l>
            <l n="26">uru16-na še-a-zu he2-za-⸢am3⸣</l>
            <l n="27">kur#!?-ra gu3 de2-a-zu he2-za-⸢am3⸣</l>
            <l n="28">⸢{d}nanna⸣ li-bi2-in-du11-ga za-a-⸢kam⸣ bi2-x-du11-ga</l>
            <l n="29">nin-gu10 ib2-gu-ul-en i3-mah-me-en</l>
            <l n="30">nin ki ag2 an-na-gu10 mir#?-mir#?-zu ga-am3-du11</l>
            <l n="31">ne-mur mu-dub šu-luh si bi2-sa2</l>
            <l n="32">eš2-dam ku3 ma-ra-an-gal2 ša3-zu na-ma-sed4-de3</l>
            <l n="33">im-ma-an-si im-ma-diri-ga-ta nin ⸢UN⸣-gal ma-x-[...]</l>
            <l n="34">nig2 ge6-u3-na ma-ra-an-du11-ga-am3</l>
            <l n="35">gala#!-e an-bar7-ke4-eš šu hu-mu-ra-ab-gi4-gi4</l>
            <l n="36">[...] ⸢dab5⸣-⸢ba⸣-za-ke4-eš ⸢dumu⸣ [...]</l>
            <note>broken</note>
          </div>
          <div n="2" type="textpart">
            <l n="1">{d}inanna za3-mi2</l>
            <note>double ruling</note>
            <note>space blank</note>
          </div>
        </div>
      </div>
    </body>
  </text>
</TEI>
