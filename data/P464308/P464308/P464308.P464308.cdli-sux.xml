<?xml version="1.0" ?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CDLI Literary 000379, ex. 025</title>
      </titleStmt>
      <publicationStmt>
        <p>Converted from ATF by atf2tei.</p>
      </publicationStmt>
      <sourceDesc>
        <bibl>
          <title>
            CDLI
            <idno type="CDLI">P464308</idno>
          </title>
        </bibl>
      </sourceDesc>
    </fileDesc>
    <encodingDesc>
      <refsDecl n="CTS">
        <cRefPattern matchPattern="(\w+)\.(\w+)" n="line" replacementPattern="#xpath(/tei:TEI/tei:text/tei:body/tei:div/tei:div/tei:div[@n='$1']/tei:l[@n='$2'])">
          <p>This pattern references a specific line.</p>
        </cRefPattern>
        <cRefPattern matchPattern="(\w+)" n="surface" replacementPattern="#xpath(/tei:TEI/tei:text/tei:body/tei:div/tei:div/tei:div[@n='$1'])">
          <p>This pattern references an inscribed surface on an object.</p>
        </cRefPattern>
      </refsDecl>
    </encodingDesc>
  </teiHeader>
  <text>
    <body>
      <div n="urn:cts:cdli:P464308.P464308.cdli-sux" type="edition" xml:lang="sux">
        <div n="tablet" type="textpart">
          <div n="obverse" type="textpart">
            <l n="1">[...]-x er2-⸢ra⸣ ⸢ba⸣-[...]</l>
            <l n="2">[...] ⸢ba⸣-⸢an⸣-da-gul-la me-ni ba-[...]</l>
            <l n="3">geš-gi4-gal2-bi-[im]</l>
            <l n="4">⸢u4⸣-ba u4 ⸢ne⸣-en ba-si-si-⸢ga⸣-[...]</l>
            <l n="5">nin-da uru17#{ki}-ni ba-an-⸢da⸣-[...]</l>
            <l n="6">iri{ki}-ni ba-an-da-⸢gul⸣ me-ni ba-[...]</l>
            <l n="7">u4-ba u4 ne-en ba-dim2-⸢dim2⸣-[...]</l>
            <l n="8">uru17-gu10 gul-gul-da im-⸢ma⸣-[...]</l>
            <l n="9">uri2{ki} gul-gul-da im-⸢ma⸣-[...]</l>
            <l n="10">ug3-bi ug5-ge-de3 im-⸢ma⸣-[...]</l>
            <l n="11">u4-ba me-e uru17-ga2 ga2-⸢la⸣ [...]</l>
            <l n="12">ka-na-ag2-ga2 IM šub-be2 ba-⸢ra⸣-[...]</l>
            <l n="13">an-ra i-bi2-ga2 me-⸢e⸣ [...]</l>
            <l n="14">{d}mu-ul-lil2-la2 ni2-gu10 ša3-ne-ša4 ⸢he2⸣-[...]</l>
            <l n="15">uru17-gu10 nam-ma-gul [...]</l>
            <l n="16">uri2{ki} nam-ma-gul [...]</l>
            <l n="17">ug3-bi nam-uš2-a [...]</l>
            <l n="18">an-ne2 e-ne-eg3-bi [...]</l>
            <l n="19">{d}mu-ul-lil2-la2 i3-sa6-ga he2-a-bi [...]</l>
            <l n="20">uru17-gu10 gul-gul-de3 [...]</l>
            <l n="21">uri2{ki} gul-gul-de3 [...]</l>
            <l n="22">ug3-bi ⸢ug5⸣-⸢ge⸣-de3 [...]</l>
            <l n="23">2(diš@t)-⸢kam⸣-⸢ma⸣-[...]-⸢uh2⸣-ru-um ki-sag-ki ⸢a⸣-x-x-[...]-le#?-[...]</l>
            <l n="24">{d#}a-nun-⸢na⸣-⸢ke4⸣-⸢e⸣-ne e-ne-⸢eg3⸣ [...] keš2-da#?-⸢bi⸣ ⸢ba⸣-an-da-dur2-ru-⸢ne⸣-eš</l>
            <l n="25">⸢ur2⸣ he2-em-ma-BU-BU siki he2-em-⸢ma⸣-sur5-sur5</l>
            <l n="26">an-ra i-bi2-ga2 me-e he2-em-ma-na-de2</l>
            <l n="27">{d}mu-⸢ul⸣-lil2-la2 ni2-gu10 ša3-ne-ša4 he2-em-ma-ni-in-ne2</l>
            <l n="28">iri{ki}-⸢gu10⸣ nam-ma-gul he2-em-mi-in-ne-du11</l>
            <l n="29">uri2{ki#} nam-ma-gul he2-em-mi-in-ne-du11</l>
            <l n="30">ug3-bi nam-uš2-a he2-em-mi-in-ne-du11</l>
            <l n="31">an-e e-ne-eg3-bi ba-ra-ba-ra-gi4</l>
            <l n="32">{d}mu-ul-lil2-la2 i3-sa6 he2-a-bi ša3-gu10 ba-ra-ab-sed4-de3</l>
            <l n="33">uru17#{ki}-gu10 gul-gul-de3 he2-em-ma-ag2-eš-a-ba</l>
            <l n="34">uri2{ki} gul-gul-de3 he2-em-ma-ag2-eš-a-ba</l>
            <l n="35">ug3-bi ug5-ge-de3 he2-em-ma-ag2-eš-a-ba</l>
            <l n="36">me-e nig2-KA-gu10 mu-e-de3-šum2-ma-gin7</l>
            <l n="37">me-e uru17-⸢gu10⸣-ta#? he2-en-ga-ba-e-da-ab-la2-e</l>
            <l n="38">uri2{ki} ga2-da he2-en-ga-ba-e-da-ab-la2-e</l>
            <l n="39">an-ne2 e-ne-eg3-bi hur nu-kur2-ru-da</l>
            <l n="40">mu-ul-lil2-la2-e ka-ta e3-a-ni šu nu-bala-e-de3</l>
            <l n="41">ki-ru-gu2 4(diš)-kam-ma</l>
          </div>
          <div n="reverse" type="textpart">
            <l n="1">nin-da uru17{ki}-ni ba-an-da-gul-la2</l>
            <l n="2">uru17{ki}-ni ba-an-da-gul-la me-ni ba-an-da-kur2-ra</l>
            <l n="3">geš-gi4-gal2-bi-im</l>
            <l n="4">{d}en-lil2-le u4-de3 gu3 ba-an-de2 ug3-e še am3-ša4</l>
            <l n="5">u4 he2-gal2-la kalam-e ba-da-an-kar ug3-e še am3-ša4</l>
            <l n="6">u4 du10 ki-en-gi-ra ba-da-an-kar ug3-bi še am3-ša4</l>
            <l n="7">u4 hul gal2 a2 ba-da-ag2 ug3-bi še am3-ša4</l>
            <l n="8">kin2-gal u4-da u4-da gub-ba-ni šu-ni im-ma-an-šum-mu-uš</l>
            <l n="9">u4 kalam til-til gu3 ba-an-de2 ug3-e še am3-ša4</l>
            <l n="10">u4 gal-e an-na-ke4 gu3 ba-an-de2 ug3-e še am3-ša4</l>
            <l n="11">{d}en-lil2-le {d}gibil6 a2#?-tah-a-ni-a mu-un-na-ni-in-ku4-re</l>
            <l n="12">u4 gal an-na-ke4 gu3 ba-an-de2 ug3-e še am3-ša4</l>
            <l n="13">u4 gal an-ta gu3 im-me ug3-e še am3-ša4</l>
            <l n="14">u4 gal kalam til-til-e ki-a murum ⸢mi⸣-ni-ib2-ša4</l>
            <l n="15">⸢tu15⸣ ⸢hul⸣ a ⸢mah⸣ [...]-gin7 a2!?-bi nu-ga2-ga2</l>
            <l n="16">uru17{ki}-a [...]-gaz#? x-ke3-e teš2-bi i3-gu7-e</l>
            <l n="17">an-na ur2-ba tukur2#? [...]-x-DU? ug3-e še am3-ša4</l>
            <l n="18">u4-de3 igi-bi izi ⸢mu⸣-[...]-⸢re⸣ ⸢ug3⸣-e še am3-ša4</l>
            <l n="19">u4 mir-mir-re izi-[...]-⸢mu⸣-un-BI</l>
            <l n="20">an-bar7 im šeg3 il2-[...]-⸢bar7⸣-re</l>
            <l n="21">an-bar7-GAN2 u4 babbar2 ⸢e3⸣-[...]-an-ku4</l>
            <l n="22">kalam-ma u4 ⸢zalag⸣ la-ba-⸢ra⸣-[...]</l>
            <l n="23">ge6 giri17-zal a sed4-de3 x [...]</l>
            <l n="24">šika bar-bar-ra sahar im-da-x-[...]</l>
            <l n="25">sag-gig2-ga tu15 im-ma#?-[...]</l>
            <l n="26">ki-en-gi geš-bur2-gin7 i3-[...]</l>
            <l n="27">ug3-e sag e2-gar8 du3 i3-ak#?-[...]</l>
            <l n="28">u4 gig-ga er2-re na-ag2-⸢bi⸣ [...]</l>
            <l n="29">u4 šu ur4-ur4-re [...]</l>
            <l n="30">u4 a-ma-ru-gin7 [...]</l>
            <l n="31">u4 kalam til-til [...]</l>
            <l n="32">u4 izi-gin7 bar7-a [...]</l>
            <l n="33">⸢u4⸣ [...] ⸢u2⸣-⸢gu⸣ de2-de3 hul ⸢gal2⸣-e#? ⸢bi2⸣-[...]</l>
            <l n="34">[...] du11-ga {d}en-lil2-la2 x [...]</l>
            <l n="35">[...]-⸢gin7⸣ im-dul gada-⸢gin7⸣ [...]</l>
            <l n="36">[ki]-⸢ru⸣-gu2 5(diš)-⸢kam⸣-[ma]</l>
            <l n="37">[...]-⸢ru⸣ [ug3]-⸢e⸣ še am3-[ša4]</l>
            <l n="38">[geš-gi4]-gal2-bi-im</l>
            <l n="39">[...] x du6-du6-da</l>
          </div>
        </div>
      </div>
    </body>
  </text>
</TEI>
