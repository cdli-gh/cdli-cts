<?xml version="1.0" ?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CDLI Literary 000509, ex. 001</title>
      </titleStmt>
      <publicationStmt>
        <p>Converted from ATF by atf2tei.</p>
      </publicationStmt>
      <sourceDesc>
        <bibl>
          <title>
            CDLI
            <idno type="CDLI">P423487</idno>
          </title>
        </bibl>
      </sourceDesc>
    </fileDesc>
    <encodingDesc>
      <refsDecl n="CTS">
        <cRefPattern matchPattern="(\w+)\.(\w+)" n="line" replacementPattern="#xpath(/tei:TEI/tei:text/tei:body/tei:div/tei:div/tei:div[@n='$1']/tei:l[@n='$2'])">
          <p>This pattern references a specific line.</p>
        </cRefPattern>
        <cRefPattern matchPattern="(\w+)" n="surface" replacementPattern="#xpath(/tei:TEI/tei:text/tei:body/tei:div/tei:div/tei:div[@n='$1'])">
          <p>This pattern references an inscribed surface on an object.</p>
        </cRefPattern>
      </refsDecl>
    </encodingDesc>
  </teiHeader>
  <text>
    <body>
      <div n="urn:cts:cdli:P423487.P423487.cdli-sux" type="edition" xml:lang="sux">
        <div n="tablet" type="textpart">
          <div n="obverse" type="textpart">
            <l n="1">en geštu2 mah šu du7 sa2 gal-e pa3-da</l>
            <l n="2">{d}ha-ia3 dub gal-gal ha-ha-za geštux(|GIŠ.TUG2|)-geštu2-ga peš-peš</l>
            <l n="3">šita5-du3 hal-an-ku3 igi kad5? BAD galam-ma e2-|E2.GEŠTU2| {d}nisaba-ke4</l>
            <l n="4">ša13-dub-ba e2-gal an-ki-a kinx(UR4) kilib3-ba šid-šid</l>
            <l n="5">gi ku3-ga šu gal2-le im nam tar gal-gal mul-mul</l>
            <l n="6">gal-an-zu inim geštu2 de5-ge u4-bi-še3 an ku3-ga-ra</l>
            <l n="7">kišib3-gal2 a-a {d}en-lil2-la2-ke4 lu2 &amp;lt;ša3&amp;gt;-tam-ma &amp;lt;lu2&amp;gt;-e3 ⸢erim3⸣ e2-kur-ra</l>
            <l n="8">he2-du7 eš3-e abzu-a siki bar-ra sur5-sur5 en {d}nu-dim2-mud-ra</l>
            <l n="9">{d}ha-ia3 ša3-gada-la2 e2-u6-nir-ra uz-ga ku3-še3 dab</l>
            <l n="10">umun2 ke3-ke3 eš3 e2-kiš-nu-gal2-ke4 mu mah-bi gal-la#?</l>
            <l n="11">ša3 inim gal2 ki-sikil {d}nin-gal-e unu2 gal ti-la</l>
            <l n="12">muš3-me sa6 gidlam2 ki ag2 {d}nun-bar-še-gu-nu</l>
            <l n="13">lu2 mu mah mi2-⸢us2⸣-sa2 kur-gal a-a {d}en-lil2-la2</l>
            <l n="14">saga banda3{+da} igi-gal2-tuku igi#? ⸢kar2⸣ x-x an ki-bi-da-ke4</l>
            <l n="15">gu2-un dingir-⸢re⸣-⸢e⸣-⸢ne⸣ ⸢šu⸣ ⸢gid2⸣-da#? ⸢ma⸣-dam kur ab su3-u4-da inim-ma-ni bur2#?-e</l>
            <l n="16">gal-zu me ⸢mah⸣ nam#?-nun#?-na#?-ka u5#?-⸢bi⸣ za3 keš2-da</l>
            <l n="17">ša3 ⸢dagal⸣ sur-ra geš-hur ku3-ga e2 eridu#{ki}-ga-ke4 šu dab#?-⸢be2⸣</l>
            <l n="18">{d}ha-ia3 lu2 šu-luh sikil-la engur-ra-ke4 {tug2}ba13-še3 la2-la2</l>
            <l n="19">{d}nindagarax(|NINDA2.GU4|) sanga2 utah-he2 kur-ta ⸢ka⸣ duh-u3 dingir-re-e-⸢ne⸣-ke4</l>
            <l n="20">ša3 dub-ba su3-u4-da ⸢zu⸣-a galam ke3-ke3 dingir gal-gal-e-ne</l>
            <l n="21">šu!?-nir-nir geš du3-a du3-du3 sag si-ga ki galam HAR kalam-ma</l>
            <l n="22">ki-šu-tag-tag unu2 sig7-ga an-šar2 kur-gal-ra</l>
            <l n="23">sag il2 mah eš3-e abzu-ta du11-ga-ni še-ga</l>
            <l n="24">lu2 sag keš2 kur6 u4 sikil-la šu dab-be2 e2 dingir-re-e-ne</l>
            <l n="25">{d}ku3-su3 {d}nindagarax(|NINDA2.GU4|) e-ne-ne-da nu an nu-sikil-la ki nu-dadag-ge</l>
            <l n="26">u2 gal-gal su3-su3 an {d}en-lil2-la2 unu2 mah-ne-ne-ke4</l>
            <l n="27">lu2 muš3 ku3-ga igi duh en {d}nu-dim2-mud-e</l>
            <l n="28">zabar ku3-ga šu gal2-le ša3 hul2-hul2 bar si-si-ge5</l>
            <l n="29">lugal-gu10 nam-mah-zu šir3-ra ga-am3-i-i</l>
          </div>
          <div n="reverse" type="textpart">
            <l n="1">{d}ha-ia3 nam-gal-zu gil-sa-še3 ga-am3-pa3-pa3-de3</l>
            <l n="2">a-ba za-a-gin7 dingir-re-e-ne-ke4 me ku3-ga-aš tum2-ma</l>
            <l n="3">gidlam ki ag2-zu ki-sikil {d}nisaba nin9 gal nin-e-ne</l>
            <l n="4">u3-tu-da ša3-ga-ni {d}nin-lil2-la2 dam mah {d}nu-nam-⸢nir⸣-ra</l>
            <l n="5">bara2 e2-kur-ra-ke4 sag il2-la an-še3 ši-in-da-ti</l>
            <l n="6">nam-ereš dingir-re-e-ne-ke4 me-er-ga-bi al-ke3-e dingir za3 ša4 nu-tuku</l>
            <l n="7">za-e ninda2 gal galga zi pa3-da en3 tar-tar dingir-re-e-ne-ke4</l>
            <l n="8">{d}ha-ia3 me šum2-šum2-mu kinx(UR4) ag2-e ki-šu-peš igi zu-zu-a-me-en</l>
            <l n="9">{d}en-ki-ke4 eš3-e abzu-ta mu7-mu7 nam-ti-la-ni mu-ra-rig7</l>
            <l n="10">en ge6-par4-e mu-ni-ib-hun-en sag si mu-ni-ib-gar-re-en</l>
            <l n="11">sipa kalam-ma-ra gidri mah u4 su3-ra2 šu-ni-še3 bi2-ib-dab5-be2!-en</l>
            <l n="12">{d}ha-ia3 dingir kalam-ma a-ra-zu ug3 šar2-ra geš tuku-me-en</l>
            <l n="13">za-e dingir gal-gal-e-ne ug3 dagal-la šu-ni-še3 bi2-ib-dab5-e#?-en</l>
            <l n="14">a-a {d}en-ki abzu-ta e3-da-ni-ta</l>
            <l n="15">{d}ha-ia3 nam-gal-bi za-e ša-mu-re-da-an-ag2</l>
            <l n="16">kalam ša3-ba i3-ni-me-a-ke4 gu2-bi an-še3 ši-bi2-ib-zi-zi</l>
            <l n="17">nam-lu2-lu7-bi u4 asil3-la2 mi-ni-ib-zal-zal-le-ne</l>
            <l n="18">ug3 šar2-ra-bi ša3 hul2-la u4 ul-li2-a-aš bi2-ib-ke3-e-en</l>
            <l n="19">e2 dingir gal-gal-e-ne ezem ab-gar-re-en giri17-zal ši-bi2-du8-du8-un</l>
            <l n="20">sag-kal-sag-kal-e dingir-re-e-ne-ke4 geš-šub gal-gal ug3 til-la-a#!?-ni</l>
            <l n="21">igi sa6-ga-zu nam-ti SI-A lugal-ra igi zi bar-mu-un-ši-ib</l>
            <l n="22">nun {d}ri-im-{d}suen bala hul2-hul2 u4 su3-u4-da šu zi gar-mu-na-ab</l>
            <l n="23">im nam-ti-la-ke4 du-ri2-še3 nu-kur2-ru mu-bi gub-ni</l>
            <l n="24">sipa {d}ri-im-{d}suen nam-en-bi an {d}en-lil2-la2 ki he2-ag2-e-ne</l>
            <l n="25">lu2-šir3-ra-ke4 za3-mi2-zu ka-bi-a mi-ni-ib-du10-ge-ne</l>
            <l n="26">{d}ha-ia3 lu2-šir3-ra-ke4 za3-mi2-zu ka-bi-a mi-ni-ib-du10-ge-ne</l>
            <l n="27">en an-ki lugal abzu-a za3-mi2-bi mah-a</l>
            <l n="28">a-a {d}en-ki lugal abzu-a za3-mi2-zu du10-ga</l>
            <note>double ruling</note>
            <l n="29">u18-ru12-bi-im</l>
            <l n="30">{d}ha-ia3 dingir kalam-ma ga-ti-e ki ag2 nun {d}ri-im-{d}suen-e a2 bad tal2-ni he2-⸢me⸣-⸢en⸣</l>
            <l n="31">geš-gi4-gal2-bi-im</l>
          </div>
        </div>
      </div>
    </body>
  </text>
</TEI>
