<?xml version="1.0" ?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CDLI Literary 000380, ex. 015</title>
      </titleStmt>
      <publicationStmt>
        <p>Converted from ATF by atf2tei.</p>
      </publicationStmt>
      <sourceDesc>
        <bibl>
          <title>
            CDLI
            <idno type="CDLI">P346209</idno>
          </title>
        </bibl>
      </sourceDesc>
    </fileDesc>
    <encodingDesc>
      <refsDecl n="CTS">
        <cRefPattern matchPattern="(\w+)\.(\w+)" n="line" replacementPattern="#xpath(/tei:TEI/tei:text/tei:body/tei:div/tei:div/tei:div[@n='$1']/tei:l[@n='$2'])">
          <p>This pattern references a specific line.</p>
        </cRefPattern>
        <cRefPattern matchPattern="(\w+)" n="surface" replacementPattern="#xpath(/tei:TEI/tei:text/tei:body/tei:div/tei:div/tei:div[@n='$1'])">
          <p>This pattern references an inscribed surface on an object.</p>
        </cRefPattern>
      </refsDecl>
    </encodingDesc>
  </teiHeader>
  <text>
    <body>
      <div n="urn:cts:cdli:P346209.P346209.cdli-sux" type="edition" xml:lang="sux">
        <div n="tablet" type="textpart">
          <div n="obverse" type="textpart">
            <l n="1">⸢u4⸣ ⸢šu⸣ ⸢bala⸣ ⸢ke3⸣-⸢de3⸣ [...]-lam#?-e-de3</l>
            <l n="2">⸢u4⸣-de3 mar-rux(TE)-⸢gin7⸣ [...] x-gu7-e</l>
            <l n="3">me ⸢ki⸣-en-gi-⸢ra⸣ ⸢šu⸣ ⸢bala⸣ ke3-⸢de3⸣</l>
            <l n="4">⸢bala⸣ sa6-ga ⸢e2⸣-⸢ba⸣ gi4-gi4-de3</l>
            <l n="5">⸢iri⸣ ⸢gul⸣-gul-u3-de3 e2 gul-gul-u3-de3</l>
            <l n="6">tur3 gul-gul-u3-de3 amaš tab-tab-be2-de3</l>
            <l n="7">gu4-bi tur3-bi-a nu-gub-bu-de3</l>
            <l n="8">udu-bi amaš-bi-a nu-dagal-e-⸢de3⸣</l>
            <l n="9">i7-bi a mun4-na tum3-u3-⸢de3⸣</l>
            <l n="10">GAN2-ne2 zi-de3 {u2}hirim mu2-mu2-de3</l>
            <l n="11">edin-e u2 a-nir mu2-mu2-de3</l>
            <l n="12">ama dumu-ni-ir ki nu-kinx(UR4)-kinx(UR4)-de3</l>
            <l n="13">ad-da a dam-gu10 nu-di-de3</l>
            <l n="14">dam banda3 ur2-ra nu-hul2-le-de3</l>
            <l n="15">TUR-TUR dub3-ba nu-bulug3-ge26-e-de3</l>
            <l n="16">emeda{+da}-e u5-a nu-di-de3</l>
            <l n="17">nam-lugal-la ⸢ki⸣-tuš-bi ⸢kur2⸣-ru-de3</l>
            <l n="18">eš-⸢bar⸣ kinx(UR4)-ga2 [...]-e-de3</l>
            <l n="19">⸢nam⸣-⸢lugal⸣ kalam-ma kar#?-kar#?-re#?-⸢e⸣-[de3]</l>
            <l n="20">⸢igi⸣-bi ki!-šar2-ra ga2-⸢ga2⸣-[de3]</l>
            <l n="21">inim du11-ga an ⸢{d}en⸣-lil2-ta geš-hur ha-lam-e-[de3]</l>
            <l n="22">u4 an-⸢ne2⸣ kur-kur-ra sag-ki ba-da-an-gid2-da-⸢a⸣-[ba]</l>
            <l n="23">{d}en-lil2-le igi-ni ki kur2-ra ba-an-gar-ra-a-ba</l>
            <l n="24">{d}nin-tur5-re nig2-dim2-dim2-ma-ni za3 bi2-in-tag-ga-a-ba</l>
            <l n="25">{d}en-ki-ke4 {i7}idigna {i7}buranun-na šu!? bi2-in-bala-a-ba</l>
            <l n="26">ki-en-gi-ra me-bi ha-lam-e-de3 geš-hur-bi kur2-ru-de3</l>
            <l n="27">uri2{ki}-ma me nam-lugal-la bala-bi su3-su3-u4-de3</l>
            <l n="28">dumu nun-na e2-kiš-nu-gal2-na šu pe-el-la2 di-de3</l>
            <l n="29">[{d}]nanna ug3 u8?-gin7 lu-a-na igi-te-en-bi si-il-le-de3</l>
            <l n="30">uri2{ki} eš3 nindaba gal-gal-la nindaba-bi kur2-ru-de3</l>
            <l n="31">ug3-bi ki-tuš-bi nu-tuš-u3-de3 ki-erim2-e šum2-mu-de3</l>
            <l n="32">šimašgi?{ki} elam{ki} lu2 ha-lam-ma ki-tuš-bi tuš-u3-de3</l>
            <l n="33">sipa-bi e2-gal-la ni2-te-na lu2-erim2-e dab5-be2-de3</l>
            <l n="34">i-bi2-{d}suen kur elam{ki}-ma-še3 geš-bur-re tum2-u3-de3</l>
            <l n="35">iš za-bu gaba a-ab-ba-ka-ta za3 an-ša4-an{ki#}-še3</l>
            <l n="36">sim{mušen} e2-bi-a ba-ra-an-dal-a-gin7 uru17-ni-še3 nu-gur-re-dam#?</l>
            <l n="37">{i7}idigna {i7}buranun-na gu2 min4{min}-a-bi u2 hul mu2-mu2-de3</l>
            <l n="38">kaskal-e giri3 nu-ga2-ga2-⸢de3⸣ har-ra-an nu-kinx(UR4)-kinx(UR4)-de3</l>
          </div>
          <div n="reverse" type="textpart">
            <l n="1">uru17 a2-dam ki gar-gar-ra-ba du6-du6-ra šid-de3</l>
            <l n="2">ug3 sag-gig2 lu-lu-a-ba ⸢{geš}haš⸣-e ke3-de3</l>
            <l n="3">GAN2-ne2 zi-de3 {geš}al nu-⸢ru⸣-⸢gu2⸣-de3 numun ki nu-tag-ge-de3</l>
            <l n="4">e-el-lu šir3 gu4 sub2-sub2-ba edin-⸢na⸣ nu-di-de3</l>
            <l n="5">e2-tur3-ra i3 ga-ar3-ra nu-ke3-de3 x šu ha-lam-e-de3</l>
            <l n="6">sipa-de3 {geš}ukur-ra amaš ku3-ga šu nu-ni10-ni10-de3</l>
            <l n="7">i-lu-lam-ma dun5-dun5 {dug}šakir3-ra amaš-a nu-di-de3</l>
            <l n="8">edin-na maš2-anše tur-re-de3 nig2-zi-gal2 til-le-de3</l>
            <l n="9">nig2-ur2-limmu2 {d#}šakkan-ke4 šurim ki nu-tag-ge-de3</l>
            <l n="10">ambar-re šu ki-in-dar di-de3 numun nu-tuku-tuku-de3</l>
            <l n="11">geš-gi gi sag hul mu2-mu2-de3 hab2-ba uš-u3-de3</l>
            <l n="12">pu2 {geš}kiri6 u2 gibil-la2 nu-me-a ni2-ba šu2-šu2-u3-de3</l>
            <l n="13">uri2{ki} am gal u3-na gub-ba ni2-bi-ta nir-gal2</l>
            <l n="14">iri numun nam-en nam-lugal-la ki sikil-la du3-⸢a⸣</l>
            <l n="15">gu4-gin7 saman ul4-la-bi šub-bu-de3 gu2 ki-še3 ⸢la2⸣-e-de3</l>
            <l n="16">an ⸢{d}en⸣-⸢lil2⸣ {d}en-ki {d}nin-hur-sag-ga2-ke4 nam-bi ba-an-tar-re-eš</l>
            <l n="17">nam-tar-[...] ⸢nu⸣-kur2-ru-dam a-ba šu mi-ni-ib2-bala-e</l>
            <l n="18">inim du11-[... {d}]en-lil2-kam sag a-ba mu-un-ga2-ga2</l>
            <l n="19">an-ne2 ki-[...]-⸢tuš⸣-ba bi2-in-hu-luh ug3-e ni2 bi2-in-te</l>
            <l n="20">{d}en-lil2-[...] ⸢gig⸣-ga mu-un-zal ⸢iri⸣-⸢a⸣ ⸢me⸣ bi2-ib-gar</l>
            <l n="21">{d}nin-tur5-re ⸢ama5⸣ kalam-ma-ke4 {geš}ig-šu-ur2 im-mi-in-gub</l>
            <l n="22">{d}en-ki-ke4 {i7}idigna {i7}buranun-na a im-ma-da-an-keš2</l>
            <l n="23">{d}utu nig2-si-sa2 inim gin6-na ka-ta ba-⸢da⸣-⸢an⸣-kar</l>
            <l n="24">{d}inanna-ke4 me3 šen-šen-⸢na⸣ ki-bala-e ⸢ba⸣-an-šum2</l>
            <l n="25">{d}nin-gir2-su-ke4 ki-en-gi ga-⸢gin7⸣ ur-e ⸢ba⸣-ni-in-de2</l>
            <l n="26">kalam-ma ⸢ga⸣-ba-ra-hum im-ma-an-šub nig2 lu2 nu-zu-a</l>
            <l n="27">nig2 igi nu-gal2-la inim nu-gal2-la nig2 šu nu-te-⸢ge26⸣-dam</l>
            <l n="28">kur-kur-re ⸢e2⸣ ni2-ta-bi-a šu suh3-a ba-ab-du11</l>
            <l n="29">iri{ki}-ba dingir iri{ki}-bi-e-ne bar-ta ba-sugx(DU)-ge-eš</l>
            <l n="30">nam-lu2-lux(URU) e2#? ni2-te-bi-a zi ⸢gig⸣ ⸢mu⸣-un-pa-an-pa-an</l>
            <l n="31">u4-de3 šu-ne-ne ba-du3-du3 u4 nu-mu-⸢un⸣-ši-ib2-gur-re</l>
            <l n="32">u4 gi4-a mu-un-na-tuku-am3 u4 dur2-bi-⸢še3⸣ nu-um-DU</l>
            <l n="33">⸢{d}en⸣-lil2 sipa sag-gig2-ga-ke4 a-na bi2-in-ak-a-bi</l>
            <l n="34">⸢{d}en⸣-lil2-le e2 zi gul-gul-lu-de3 lu2 zi tur-re-de3</l>
            <l n="35">dumu ⸢lu2⸣ ⸢zi⸣-da#?-ke4#? ⸢dumu⸣ ⸢sag⸣-e igi ⸢hul⸣-bi dim2-me-de3</l>
            <l n="36">⸢u4⸣-⸢ba⸣ {d#}[...] ⸢gu⸣-ti-um!{ki} kur-ta im-ta-an-e11</l>
            <note>single ruling</note>
            <l n="37">x x [...]</l>
          </div>
        </div>
      </div>
    </body>
  </text>
</TEI>
