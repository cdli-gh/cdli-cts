<?xml version="1.0" ?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CDLI Literary 000375, ex. 019</title>
      </titleStmt>
      <publicationStmt>
        <p>Converted from ATF by atf2tei.</p>
      </publicationStmt>
      <sourceDesc>
        <bibl>
          <title>
            CDLI
            <idno type="CDLI">P346230</idno>
          </title>
        </bibl>
      </sourceDesc>
    </fileDesc>
    <encodingDesc>
      <refsDecl n="CTS">
        <cRefPattern matchPattern="(\w+)\.(\w+)" n="line" replacementPattern="#xpath(/tei:TEI/tei:text/tei:body/tei:div/tei:div/tei:div[@n='$1']/tei:l[@n='$2'])">
          <p>This pattern references a specific line.</p>
        </cRefPattern>
        <cRefPattern matchPattern="(\w+)" n="surface" replacementPattern="#xpath(/tei:TEI/tei:text/tei:body/tei:div/tei:div/tei:div[@n='$1'])">
          <p>This pattern references an inscribed surface on an object.</p>
        </cRefPattern>
      </refsDecl>
    </encodingDesc>
  </teiHeader>
  <text>
    <body>
      <div n="urn:cts:cdli:P346230.P346230.cdli-sux" type="edition" xml:lang="sux">
        <div n="tablet" type="textpart">
          <div n="obverse" type="textpart">
            <l n="1">hur-sag {na4}za-gin3-na-gin7 tar-re-gin7</l>
            <l n="2">iri {d}iškur-re ba-an-de2-a-gin7 gu2 ki-še3! ga2-ga2-dam</l>
            <l n="3">e2-e kur {geš}erin ku5 nu-me-a</l>
            <l n="4">{uruda}ha-zi-in gal-gal ba-ši-in-de2-de2</l>
            <l n="5">{uruda}aga-silig-ga a2 min-a-bi-da u4-sar ba-an-ak</l>
            <l n="6">ur2-bi-a {uruda}gi2-dim ba-an-gar</l>
            <l n="7">suhuš kalam-ma-ke4 ki ba-e-la2</l>
            <l n="8">pa-bi-a {uruda}ha-zi-in ba-an-⸢gar⸣</l>
            <l n="9">e2-e guruš ug5-ga-gin7 gu2 ki-še3 ⸢ba⸣-[...]</l>
            <l n="10">gu2 kur-kur-ra gu2 ki-še3 ⸢ba⸣-[...]</l>
            <l n="11">alal-bi im-ma-ra-an-x-[...]</l>
            <l n="12">im šeg3-šeg3 an-na ⸢ba⸣-⸢e⸣-[...]</l>
            <l n="13">{geš}ka2-bi ba-ra-an-si-ig teš2-bi#? [...]</l>
            <l n="14">ka2 še nu-ku5-da še i-ni-⸢in⸣-[...]</l>
            <l n="15">šu kalam-ma-ta še ba-⸢da⸣-[...]</l>
            <l n="16">[...] ⸢silim⸣-ma-bi {geš}al-e [...]</l>
            <l n="17">kur-⸢kur⸣-[...] silim-silim-bi [...]</l>
            <l n="18">a-gar3 ⸢mah⸣-e a-eštub{ku6#} [...]</l>
            <l n="19">e2-kur-ra ⸢{uruda}gi2⸣-[dim] ⸢gal⸣-gal-la#?-[...]</l>
            <l n="20">itima{+ma} ⸢e2⸣ u4 nu-⸢zu⸣ x x [...]</l>
            <l n="21">dub-šen ku3 dingir-re-e-ne uri#?[{ki} ...]</l>
            <l n="22">la-ha-ma dub-la2 gal ⸢e2⸣-[...]</l>
            <l n="23">lu2 an-zil gu7-a nu-⸢me⸣-[eš]</l>
            <l n="24">{d}na-ra-am-{d}suen šu gibil#?-ke4 bi2-in-sag3</l>
            <l n="25">{geš}erin {geš}šu-ur2-me {geš}za-ba-lum ⸢{geš}taškarin⸣</l>
            <l n="26">geš gi-gun4-na-bi-eš KUM ba-an-sur-sur</l>
            <l n="27">ku3-sig17-bi mi-si-ra bi2-in-e11</l>
            <l n="28">ku3-babbar-bi (|SU.LU.ŠE3|%|SU.LU.ŠE3|)-šir-ra bi2-in-ak</l>
            <l n="29">uruda-bi še mah de6-a-gin7 kar-re bi2-in-si-si</l>
            <l n="30">⸢ku3⸣-bi ku3-dim2-e im-dim2-e</l>
          </div>
          <div n="bottom" type="textpart">
            <l n="1">3(u)</l>
          </div>
          <div n="reverse" type="textpart">
            <l n="1">za-bi za-dim2-e im-dim2-e</l>
            <l n="2">uruda-bi simug im-tu11-be2</l>
            <l n="3">nig2-gur11 iri hul-a nu-me-a</l>
            <l n="4">e2-e ma2 gal-gal kar-ra ba-an-us2</l>
            <l n="5">e2 {d}en-lil2-la2-še3 ma2 gal-gal kar-ra ba-an-us2</l>
            <l n="6">nig2-gur11 uru17-ta ba-ra-e3</l>
            <l n="7">nig2-gur11 uru17-ta e3-da-bi</l>
            <l n="8">a-ga-de3 dim2-ma#?-bi ba-ra-e3</l>
            <l n="9">ma2-e kar ib2-kur2-[...] a-ga-de3 ba-kur2</l>
            <l n="10">u4 te-eš du11-⸢ga⸣ kalam teš2-a gar-ra</l>
            <l n="11">⸢a⸣-ma-ru zi-⸢ga⸣ gaba-šu-gar nu-tuku</l>
            <l n="12">{d#}en-lil2-le nam [...]</l>
            <l n="13">kur gu2-⸢bi2⸣-na#?-[...]</l>
            <l n="14">hur-⸢sag⸣ [...]</l>
            <l n="15">ug3-ga2 nu-⸢si⸣-[...]</l>
            <l n="16">gu-ti-um{ki} [...]</l>
            <l n="17">dim2-⸢ma⸣ ⸢lu2⸣-x-x [...]</l>
            <l n="18">{d}en-lil2-le kur-⸢ta⸣ [...]</l>
            <l n="19">ka9-ka9 buru5{mušen}-gin7#? [...]</l>
            <l n="20">a2-bi gu maš-⸢anše⸣-[...]</l>
            <l n="21">nig2-na-me a2-bi [...]</l>
            <l n="22">lu2 ⸢na⸣-me a2-bi [...]-x-[...]</l>
            <l n="23">{lu2}kinx(UR4)-gi4-a har-⸢ra⸣-an-na nu-⸢mu⸣-[...]</l>
            <l n="24">ma2 ra-gaba i7!-da nu-mu-un-⸢dab⸣-⸢be2⸣</l>
            <l n="25">ud5!? sig17 {d}en-lil2-la2 amaš-ta ba-ra-ra-aš na-⸢gada⸣-bi bi2-in-us2-u2-us2</l>
            <l n="26">šilam ⸢tur3⸣-bi-ta ba-ra-⸢ra⸣-⸢aš⸣ unu3-bi bi2-in-us2-u2-us2</l>
            <l n="27">geš gu2-ka en-nu-ug3 ba-e-zal</l>
            <l n="28">har-ra-an-na {lu2}sa-gaz2 ba-e-tuš</l>
            <l n="29">⸢abul⸣ kalam-ma-ka {geš}ig IM-ma bi2-in-gub</l>
            <l n="30">⸢kur⸣-kur-re bad3 uru17-ne-ne-ke4 gu3 gig mi-ni-ib2-be2-ne</l>
            <note>double ruling</note>
          </div>
          <div n="bottom" type="textpart">
            <l n="1">1(geš2)</l>
          </div>
        </div>
      </div>
    </body>
  </text>
</TEI>
