<?xml version="1.0" ?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CDLI Literary 000514, ex. 001</title>
      </titleStmt>
      <publicationStmt>
        <p>Converted from ATF by atf2tei.</p>
      </publicationStmt>
      <sourceDesc>
        <bibl>
          <title>
            CDLI
            <idno type="CDLI">P346191</idno>
          </title>
        </bibl>
      </sourceDesc>
    </fileDesc>
    <encodingDesc>
      <refsDecl n="CTS">
        <cRefPattern matchPattern="(\w+)\.(\w+)" n="line" replacementPattern="#xpath(/tei:TEI/tei:text/tei:body/tei:div/tei:div/tei:div[@n='$1']/tei:l[@n='$2'])">
          <p>This pattern references a specific line.</p>
        </cRefPattern>
        <cRefPattern matchPattern="(\w+)" n="surface" replacementPattern="#xpath(/tei:TEI/tei:text/tei:body/tei:div/tei:div/tei:div[@n='$1'])">
          <p>This pattern references an inscribed surface on an object.</p>
        </cRefPattern>
      </refsDecl>
    </encodingDesc>
  </teiHeader>
  <text>
    <body>
      <div n="urn:cts:cdli:P346191.P346191.cdli-sux" type="edition" xml:lang="sux">
        <div n="tablet" type="textpart">
          <div n="obverse" type="textpart">
            <l n="1">nindaba ku3-ga si sa2-zu</l>
            <l n="2">šu ku3-zu siskur2 ku3 sikil-e ma-ra-tag-ga-zu</l>
            <l n="3">geš tag-ga šu tag-tag-ga-zu</l>
            <l n="4">ša3-ge du11-ga eme gar-ra-zu</l>
            <l n="5">giri17 šu gal2-la-zu šu ku3 il2-la-zu</l>
            <l n="6">{d}nanna lugal an-ki en {d}lamma sa6-ga-zu he2-me-še-še</l>
            <l n="7">{d}nin-gal ereš mah nin {geš}kim sa6-ga-zu he2-me-še-še</l>
            <l n="8">lugal ša3-gar du8-du8 {d}nanna {d}nin-gal-bi dingir gal-gal-e-ne-ke4</l>
            <l n="9">{d}ri-im-{d}suen lugal e2 dingir-re-e-ne-ke4</l>
            <l n="10">1(u) he2-gal2 ma-ra-si-si</l>
            <l n="11">lugal mu pa3-da {d}en-lil2-le &amp;lt;&amp;lt;nam&amp;gt;&amp;gt; bala-a-ni nam-he2</l>
            <l n="12">u4 he2-gal2-la mu giri17-zal-la</l>
            <l n="13">nam nam DU nam he2-gal2-la nam-zu-še3 he2-em-ši-gal2</l>
            <l n="14">lugal u4 ge6-a ge6-u3-na he2-gal2 nu-til-le-de3</l>
            <l n="15">u4 ma-ra-ab-za-al ma-ra-ga ma-ra-ab-gin6-ne2</l>
            <l n="16">lugal nindaba-zu sag-bi ša3 abzu a du3-du3-ra a ma-ra-du3-du3-ra</l>
            <l n="17">lugal nindaba-zu egir-bi kisal-mah-a</l>
            <l n="18">he2-gal2 nu-til-le-de3</l>
            <l n="19">lugal SU e2-a ⸢he2⸣-gal2 ma-ra-si-sa2</l>
            <l n="20">1(u) {d}ri-im-{d}suen lugal uri2{ki}-ma me mah ki-urx(|GA2xKID|)?-ra</l>
            <l n="21">ki-bi šu bi2-in-gi4</l>
            <l n="22">{d}nanna lugal an-ki-ke4 aga zi mah nam-lugal-la šu du7</l>
            <l n="23">sag-za he2-ni-ib-gin6-ne2</l>
            <l n="24">{d}nin-gal ereš mah ša3-gar duh-duh-zu</l>
            <l n="25">ša3 še-ga-ni-ta u4-bi-še3 nam-ti du10-[...]</l>
            <l n="26">zi-zu he2-eb-u4-du10</l>
            <l n="27">šu ku3-ga-ni-ta me-lam2 gal nam-lugal#?-la#?-x [...]</l>
          </div>
          <div n="reverse" type="textpart">
            <l n="1">x-x mah an-ki-a šu-zu-še3 eš2-la2?-gin7 he2-x-[...]</l>
            <l n="2">{d}ri-im-{d}suen lugal ki-urx(|GA2xKID|)?-ra he2-gal2 [...]</l>
            <l n="3">sag-uš nu-ti-le-[...]</l>
            <l n="4">lugal {i7}idigna ⸢he2⸣-⸢gal2⸣-la#? hu-mu-ra-x-[...]</l>
            <l n="5">{i7}buranunx(|NUN.KIB|)-na ša3 si-ni-ta a zal-le hu-⸢mu⸣-[...]</l>
            <l n="6">i7-nun i7-nun zi i7 zi-gal2 nag?-[...]</l>
            <l n="7">ku6 mušen hu-mu-ra-ab-⸢tum3⸣-[...]</l>
            <l n="8">a-ab-ba ab-su-su-da-ta kun al-gub-ba-[...]</l>
            <l n="9">u3-tu nu-til-le-da lugal-zu-še3 hu-mu-ra-⸢ab⸣-tum3#?</l>
            <l n="10">edin dagal ki dagal-ba nig2-ur2-limmu2 nig2-zi-gal2 SU ra-ra ga-x</l>
            <l n="11">e pa5 pa4-agar4!?-e šu hu-mu-&amp;lt;ra&amp;gt;-il2-la</l>
            <l n="12">nam-ti ha-ra-ga2-ga2</l>
            <l n="13">šud3 i5-gar nig2-sa6-ga ha-ra-ga2-ga2</l>
            <l n="14">ša3 hul2-la ha-ra-ga2-ga2</l>
            <l n="15">{geš}kim sa6-sa6-ga ha-ra-ga2-ga2</l>
            <l n="16">ša3-zu ha-ra-du10</l>
            <l n="17">su-zu ha-ra-du10</l>
            <l n="18">bar-zu {geš}kim gin6-na-a su ha-ra-du10</l>
            <l n="19">ša3 {d}nanna {d}nin-gal-bi {geš}kim sa6-sa6-ga</l>
            <l n="20">nam nam-ti-la da-ri2-še3 he2-me-gur6-gur6</l>
            <l n="21">{d}ri-im-{d}suen lugal me-te-gal2 he2-gal2 šu du8-du8 dingir gal-gal-e-ne-ke4</l>
            <l n="22">ma-da he2-en-na-gin6 suhuš ma-da he2-en-na-gi-en</l>
            <l n="23">{d}nanna lugal an-ki-ke4 ⸢dimma⸣ kalam-ma teš2 hu-mu-ra-ab-si-ge</l>
            <l n="24">{d}ri-im-{d}suen lugal-gu10</l>
            <note>space blank</note>
          </div>
        </div>
      </div>
    </body>
  </text>
</TEI>
