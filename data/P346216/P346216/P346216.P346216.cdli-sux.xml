<?xml version="1.0" ?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CDLI Literary 000380, ex. 019</title>
      </titleStmt>
      <publicationStmt>
        <p>Converted from ATF by atf2tei.</p>
      </publicationStmt>
      <sourceDesc>
        <bibl>
          <title>
            CDLI
            <idno type="CDLI">P346216</idno>
          </title>
        </bibl>
      </sourceDesc>
    </fileDesc>
    <encodingDesc>
      <refsDecl n="CTS">
        <cRefPattern matchPattern="(\w+)\.(\w+)" n="line" replacementPattern="#xpath(/tei:TEI/tei:text/tei:body/tei:div/tei:div/tei:div[@n='$1']/tei:l[@n='$2'])">
          <p>This pattern references a specific line.</p>
        </cRefPattern>
        <cRefPattern matchPattern="(\w+)" n="surface" replacementPattern="#xpath(/tei:TEI/tei:text/tei:body/tei:div/tei:div/tei:div[@n='$1'])">
          <p>This pattern references an inscribed surface on an object.</p>
        </cRefPattern>
      </refsDecl>
    </encodingDesc>
  </teiHeader>
  <text>
    <body>
      <div n="urn:cts:cdli:P346216.P346216.cdli-sux" type="edition" xml:lang="sux">
        <div n="tablet" type="textpart">
          <div n="obverse" type="textpart">
            <l n="1">⸢{d}en⸣-[lil2]-le ša3-gar ⸢lu2⸣ ⸢nig2⸣-⸢hul⸣ iri{ki}-ta ba-da-tuš</l>
            <l n="2">nig2 iri{ki} ⸢gul⸣-gul [nig2] ⸢e2⸣ ⸢gul⸣-⸢gul⸣ iri{ki}-ta ba-da-tuš</l>
            <l n="3">nig2 igi-bi-še3 {geš}tukul-⸢e⸣ la-ba-⸢ab⸣-[...] iri{ki}-ta ba-da-tuš</l>
            <l n="4">ša3 nu-si-si igi nigin-nigin-bi iri{ki}-⸢ta⸣ ba-da-tuš</l>
            <l n="5">uri2{ki}-ma gi dili du3-a-gin7 ⸢sag⸣ sag3-ge nu-ga2-ga2</l>
            <l n="6">ug3-bi ku6 ⸢pu2⸣-⸢a⸣ lug-ga-gin7 zi#?-[...] mi-ni-ib-tum2-tum2-mu</l>
            <l n="7">tur mah-bi i3-par4-par4-ra-⸢ge⸣-[eš] ⸢lu2⸣ nu-um-zi-zi-zi</l>
            <l n="8">lugal-bi {+du}dub-la2-a u5-a x-[...]-na#?-gal2</l>
            <l n="9">lugal nig2-sa6-ga gu7 x-a šukur2#?-[...]-⸢ma⸣-an-dab5</l>
            <l n="10">u4 im-šu2-šu2 igi im-la2-e ša3-ka-⸢tab⸣ [...]-⸢zu⸣-zu</l>
            <l n="11">e2-lunga-na kaš nu-un-gal2 gid2-da#?-[...]-x-gal2</l>
            <l n="12">e2-gal-la-na nig2-gu7 la-⸢ba⸣-⸢na⸣-gal2 [... la]-⸢ba⸣-ab-du7</l>
            <l n="13">ga2-nun mah-a-ni ⸢še⸣ nu#?-um#?-⸢si⸣-si zi-⸢bi⸣ [...]-tum2-⸢mu⸣</l>
            <l n="14">⸢gur7⸣ du6 guru7 maš-e ⸢{d#}nanna⸣-ka {d}ašnan nu#?-[...]-gal2</l>
            <l n="15">kin2-sig dingir-re-e-ne-ke4 šu#!? ⸢ba⸣-e-⸢lal⸣-lal</l>
            <l n="16">unu2 gal-bi ⸢kurun⸣ lal3 muš3 im-ma-[...]-de6</l>
            <l n="17">giri2-PA-a gu4 gu7 udu gu7-ra u2-šim-e ba-x-nu2</l>
            <l n="18">gir4 mah-ba! gu4 udu ⸢nu⸣-ke3-e ir nu-mu-un-⸢ur5⸣-⸢ur5⸣-e</l>
            <l n="19">bur-sag a2 sikil {d}nanna-ka za-pa-ag2-bi ba-ra-⸢gul⸣</l>
            <l n="20">e2 gu4-gin7#? gu3 bi2-ib2-du11-ga-a-ri si-ga-bi ba-x</l>
            <l n="21">mu-un-DU ku3-ga ⸢si⸣ sa2-e gar-ra-bi ba-su3-u4</l>
            <l n="22">{na4}kikken naga3 geš-gan-na i3-durun-durun lu2 nu-um-ši-gurum-e</l>
            <l n="23">kar za-gin3-na {d}nanna-ka a-e ba-da-la2</l>
            <l n="24">a ma2 sag-ga2-ke4 gu3 nu-mu-un-gi4-gi4 asil-la2 nu-mu-un-šub</l>
            <l n="25">unu2-RI-banda3{+da} {d}nanna-ka iš ba-da-dub-dub</l>
            <l n="26">{u2}numun2 ba-da-mu2 {u2}numun2 ba-da-mu2 gir-re-e ba-an-mu2</l>
            <l n="27">ma2 ma2-gur8-ra kar za-gin3-na muš3 im-ma-ab-de6</l>
            <l n="28">i7 ma2-⸢gur8⸣-ra ba-ab-du7-a-za a2 nu-mu-un-su3-su3-e</l>
            <l n="29">ezem ki garza-ka geš-hur-bi ba-kur2</l>
            <l n="30">ma2 nesag-ga2 a-a ugu-na-ka nesag nu-mu-un-ab-tum2</l>
            <l n="31">{ninda}nindaba-bi {d}&amp;lt;en-lil2&amp;gt; nibru{ki}-še3 nu-⸢mu⸣-un-na-da-an-ku4-ku4</l>
            <l n="32">i7-bi ša3 sug4-ga i-ni-gal2 ma2-gur8 nu-mu-un-dab-be2</l>
            <l n="33">gu2 min4{min}-a-bi giri3 nu-gal2 u2 gid2-da ba-am3-mu2</l>
            <l n="34">⸢e2⸣-tur3 dagal-la {d}nanna-ka dub-ba-an-bi ba-si-il</l>
          </div>
          <div n="reverse" type="textpart">
            <l n="1">gi-sig ⸢{geš}kiri6⸣-[...] x [...]-la2 gu2-giri16 ba-an-gar-gar</l>
            <l n="2">{ab2}šilam amar-bi-⸢da⸣ [...]-⸢ab⸣-dab5</l>
            <l n="3">ab2 munzer-⸢e⸣ edin ki nu-⸢zu⸣-bi#? giri3 kur2 ba-ra-an-dab5-be2-eš</l>
            <l n="4">{d}ga-a-a-u2 lu2 ab2 ki ag2-ga2 {geš}tukul šurim-ma ba-šub</l>
            <l n="5">⸢{d}šu⸣-ni-du10 i3 ga-ar3-ra du6-ul-du6-ul-e i3 ga-ar3-ra nu-du6-ul-du6-ul</l>
            <l n="6">i3-bi lu2 i3 nu-zu-ne i3-dun5-dun5-ne</l>
            <l n="7">ga-bi lu2 ga nu-zu-ne i3-muš3-muš3-u3-ne</l>
            <l n="8">e2-tur3-re {dug}šakir3-e dun5-dun5-e gu3 nun nu-mu-ni-ib-be2</l>
            <l n="9">ne-mur dugud-bi i-ra-a-ri i-bi2-bi ba-gul</l>
            <l n="10">{d}suen-e a-a-ni {d}en-lil2-ra er2 mu-un-na-šeš4-šeš4</l>
            <l n="11">a-a ugu-gu10 uru17{ki}-gu10 a-na-ra-x a-na-aš ba-e-da-gur-re-en</l>
            <l n="12">{d}en-lil2 uri2{ki}-gu10 a-na-ra-x a-na-aš ba-e-da-gur-re-en</l>
            <l n="13">ma2 nesag-ga2 a-a ugu-na-še3 nesag nu-mu-un-na-ab-tum3</l>
            <l n="14">{ninda}nindaba-bi {d}en-lil2 nibru{ki}-še3 nu-⸢mu⸣-un-na-da-an-ku4-ku4</l>
            <l n="15">⸢en⸣ iri bar-ra en iri ša3-⸢ga⸣ lil2-e ha-ba-ab-lah5-e-eš</l>
            <l n="16">uri2#{ki} iri{ki} {geš}al-e ri-a-gin7 du6-⸢du6⸣-da ba-šid!?</l>
            <l n="17">[ki]-ur3 ki ni2 dub2-bu {d}en-⸢lil2⸣-la2 eš3 lil2-la2 ba-ab-gar</l>
            <l n="18">{d}en-lil2 iri-zu igi-zu#? igi ba-x e2-ri-a sug4-ga</l>
            <l n="19">uri2{ki}-ma ur-bi ur2 bad3-da si-im-si-im nu-mu-un-ke3-e</l>
            <l n="20">tul2-sag bulug-ga ganbaba-bi-a ⸢ki⸣ li-bi-ib-de5-de5-ge</l>
            <l n="21">a-a ugu-gu10 iri{ki}-gu10 dili-bi-ta a2-zu-še3 nigin2-am3-ši-ib</l>
            <l n="22">{d}en-lil uri2{ki}-gu10 dili-bi-da! a2-zu-še3 nigin2-am3-ši-ib</l>
            <l n="23">⸢e2⸣-⸢kiš⸣-nu-gal2-la-gu10 dili-bi-da a2-zu-še3 nigin2-am3-ši-ib</l>
            <l n="24">uri2#{ki}-ma-gu10 ha-ra-ni-ib-e3 ug3 hu-mu-ra-ab-dagal-la</l>
            <l n="25">me ki-⸢en⸣-gi-ra ⸢ba⸣-⸢da⸣-ha-lam-ma ki ha-ra-ab-gi4-gi4</l>
            <l n="26">($ blank space $) ki-ru-gu2 3(diš)-kam-ma</l>
            <l n="27">a e2 zi e2 zi lu2-bi lu2-bi</l>
            <l n="28">($ blank space $) geš-gi4-gal2-bi-im</l>
            <l n="29">{d}en-lil2-le dumu-ni {d}suen-ra mu-un-na-ni-ib-gi4-gi4</l>
            <l n="30">($ blank space $) 1(diš) šu-ši</l>
            <l n="31">($ blank space $) im-gid2-da dam-qi2-i3-li2-šu</l>
            <l n="32">($ blank space $) {iti}ab-e3 u4 2(u) 1(diš)-kam</l>
          </div>
        </div>
      </div>
    </body>
  </text>
</TEI>
